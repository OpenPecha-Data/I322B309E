བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number 4258
TBRC Work Number (W ) 27301
Title
 རེབ་གོང་གསེར་མོ་ལྗོངས་ཀྱི་ཆོས་སྲིད་ཀྱི་བྱུང་བ་བརྗོད་པ་འདོད་འབྱུང་གཏེར་གྱི་བུམ་བཟང་།
reb gong gser mo ljongs zhes yongs su grags pa'i chos srid kyi
byung ba mdo tsam brjod pa 'dod 'byung gter gyi bum bzang
Author བླ་མ་ཚེ་རིང་།
bla ma tshe ring
Descriptor
Original Publication
Place
 zhang kang
Publisher
 zang kang gyi ling dpe skrun khang
2001
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages 240 + 4
TBRC Scanning Information scanned at m /s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city , ny 10011, usa 2004
scanned for preservation purposes only; cannot be distributed

LC Control Number: 2003333341
Type of Material: Text (Book, Microform , Electronic, etc.)
Personal Name: Bla-ma-tshe-rin, Glin -rgya-ba.
Main Title: Reb-gon-gser-mo-ljons 'zes yons su grags pa'i chos srid kyi byun ba mdo tsam
brjod pa 'dod 'byun gter gyi bum bzan / Glin -rgya-ba Bla-ma-tshe-rin gis
brtsams.
Variant Title: Colophon title: Reb-gon-gser-mo-ljons kyi chos srid lo rgyus mdor bstan
Cover Title: Reb -gon-gser-mo-ljons kyi chos srid kyi byun ba brjod pa 'dod 'byun gter gyi
bum bzan
Edition Information: Par thens 1.
Published /Created : Xianggang, [China ] : 'Zan -kan gyi lin dpe skrun khan, 2002.
Description : 4 , 3, 240 p. ; 27 cm .
ISBN : 962450301X
Summary: Political and religious history of the Reb-gon Gser-mo-ljons place and religious
practices.
Subjects: Reb -gon Gser-mo-ljons (China)--Politics and government.
Reb -gon Gser-mo- ljons (China)--Religion.
Overseas Acq. No.: Ch -Tib-2003-333341; 16
Other System No.: (DLC) 2003333341
Repro./Stock No.: Library of Congress -- New Delhi Overseas Office Rs528.00 (RMBY16 .00 )
Geog. Area Code: a-cc-ti
Quality Code: Icode

རེབ་གོང་གསེར་མོ་ལྗོངས་ཀྱི་ཆོས་སྲིད་བྱུང་བ་བརྗོད་པ་
འདོད་འབྱུང་གཏེར་གྱི་བུམ་བཟང་།
གླིང་རྒྱ་བ་བླ་མ་ཚེ་རིང་གིས་བརྩམས།
ནི
མང༌ 
ག མ་ 
ཁོང
ཞང་ཀང་གྱི་ལིང་དཔེ་སྐྲུན་ཁང་།
Ws
 TITUT
MA INST︽སི

༄༅།།སྔགས་འཆང་ཆེན་མོ་བླ་མ་ཚེ་རིང་གི་སྐུ་པར་བཞུགས།

༄༅། །རེབ་གོང་གསེར་མོ་ལྗོངས་ཞེས་ཡོངས་སུ་གྲགས་པའི་
ཆོས་སྲིད་ཀྱི་བྱུང་བ་མདོ་ཙམ་བརྗོད་པ་
འདོད་འབྱུང་གཏེར་གྱི་བུམ་བཟང་།
གླིང་རྒྱ་བ་བླ་མ་ཚེ་རིང་གིས་བརྩམས།།

༄༅། ། སྔོན་དུ་སྤྲིངས་པའི་གཏམ། །
བླ་མེད་ཨ་ཡི་དོན་སྐྱེས་ནས། ། མ་དག་དག་པའི་དམ་བཅའ་ཤི། །
ཚེ་རིག་ལྷུན་གྱིས་གྲུབ་པའི་དོན། ། རིང་ཀློང་ཀ་ཞེས་པ་ལ་ཤར། །
རེབ་གོང་སྲིབ་མཐའ་སྔགས་མང་གི་རྡོ་རྗེའི་སློབ་དཔོན་ཟུར་བ་སྔགས་འཆང་ཆེན་མོ་
གླིང་རྒྱའི་བླ་མ་ཚེ་རིང་མཆོག་གིས་བརྩམས་གནང་མཛད་པའི་རེབ་གོང་གསེར་མོ་ལྗོངས་ཀྱི་
ཆོས་སྲིད་ཀྱི་བྱུང་བ་བརྗོད་པ་ཞེས་པ་འདི་ནི། མདོ་སྨད་ཀྱི་ཆོས་སྲིད་འཕེལ་རིམ་ལ་མེད་དུ་
མི་རུང་བའི་ཟིན་བྲིས་རང་བཞིན་ཅན་གྱི་ལོ་རྒྱུས་ཡིག་ཆ་ཕུལ་དུ་བྱུང་བ་ཞིག་ཡིན་པས་མ་ཟད།
བོད་ཡོངས་ཀྱི་ལོ་རྒྱུས་ཞིབ་འཇུག་ཐད་ལ་གྲུབ་འབྲས་ངེས་ཅན་འཇོག་ཐུབ་པའི་གསར་རྩོམ་བླ་
ན་མེད་པ་ཞིག་ཏུ་གྲུབ་ཅེས་ཁོ་བོས་གདེང་འཇོག་བྱ་སྤོབས།
རེབ་གོང་ནི་བོད་བྱང་ཤར་དུ་གནས་ཤིང་མདོ་ཁམས་ཤར་སྟོད་དུ་ཆགས་ལ། དུས་
རབས་བདུན་པ་ཙམ་ནས་ལོ་རྒྱུས་ཡིག་ཚགས་ཀྱི་རྐང་རྙེད་ཐུབ་པའི་རི་མཐོ་ཆུ་གཙང་བའི་མཐོ་
སྒང་ཡུལ་གྲུ་ཞིག་སྟེ། མདོ་སྨད་ཡུལ་གྲུའི་དཔའ་བོའི་བླ་རྡོ་ཆགས་ས་དང་མཛངས་མའི་བླ་
ཤིང་སྐྱེ་ས་ཤིག་ཏུ་ངོས་འཛིན་བྱ་ཆོག རོང་བོ་གྲོང་ཞེས་གྲགས་པ་དེ་ཆོས་སྲིད་ཀྱི་དབང་ཐང་
འབབ་ཚུགས་སུ་གནས་པ་དང་། ཨ་མདོའི་རིག་གནས་སྒྱུ་རྩལ་དང་ཚོང་ལས་དཔལ་འབྱོར་
འཕེལ་རྒྱས་དང་བརྗེ་སྤེལ་བྱ་བའི་ལྟེ་གནས་ཤིག་ཏུ་གནའ་ནས་གྱུར་པར་མངོན། འདས་པ་
དང་ད་ལྟ་གཉིས་ཀར་གཞིགས་ན། རེབ་གོང་ནི་སྲོལ་རྒྱུན་རིག་གནས་དང་སློབ་གསོའི་རྨང་
བརྟན་ཞིང་། སྒྱུ་རྩལ་དང་གསར་རྩོམ་གྱི་ངར་ཆེ་ལ། དབང་བཙན་པའི་དཔོན་པོས་སྲིད་
བསྒྱུར་ཅིང་། ཆོས་དག་པའི་མཁས་པ་དང་གྲུབ་ཐོབ་ཀྱིས་ཆོས་སྤེལ་ལ། རིག་གནས་པ་
དང་སྒྱུ་རྩལ་པ་གྲགས་ཅན་མང་པོས་སྲོལ་དེང་རིག་གནས་འཛིན་སྐྱོང་སྤེལ་གསུམ་གནང་བས།
རེབ་གོང་རིག་པ་འབྱུང་བའི་ གྲོང་ཁྱེར་ཞེས་བསྔགས་བརྗོད་ཀྱི་ངག་རྒྱུན་ཡང་བྱུང་མྱོང་།
དུས་རབས་ཉི་ཤུ་བའི་ནང་དུ་བྱོན་པའི་བོད་ཀྱི་མཁས་པ་གྲགས་ཅན་དགེ་འདུན་ཆོས་འཕེལ
( ༡༩༠༥ -༡༩༥༡) མཆོག་ནི་རེབ་གོང་གི་ཡུལ་འདི་འཛམ་གླིང་རང་བཞིན་དུ་ངོ་སྤྲོད་བྱ་
མཁན་ཞིག་ཏུ་གྱུར་ཡོད་དེ། ཁོང་གི་གསར་རྩོམ་དང་མཛད་རྗེས་བླ་ན་མེད་པ་ལས་འཛམ་
གླིང་གི་མི་རིགས་མང་པོས་གཞི་ནས་རེབ་གོང་ཞེས་པའི་ཐ་སྙད་དེའམ་ཡུལ་དེ་ལ་དོ་སྣང་བྱ་

བའི་འགོ་ཚུགས་པ་དང༌། ཉེ་བའི་ཆར་སྔགས་འཆང་ཞབས་དཀར་ཚོགས་དྲུག་རང་གྲོལ་
(༡༧༨༡ -༡༨༥༡) མཆོག་གི་རང་རྣམ་དབྱིན་སྐད་དང་ཡོ་རོབ་ཀྱི་སྐད་རིགས་མང་པོར་
བསྒྱུར་ནས་འགྲེམ་སྤེལ་བྱས་པ་དང༌། ཁོང་གི་གསུང་རྩོམ་གཞན་རྣམས་ཀྱང་སྐད་ཡིག་
གཞན་འགྲོགས་ཀྱིས་འཛམ་གླིང་ཧྲིལ་བོར་འགྲིམ་བཞིན་པ་ལ། རྣམ་པ་གཉིས་ནི་འཛམ་གླིང་
རང་བཞིན་ཅན་གྱི་རེབ་གོང་གི་མི་སྣ་གྲགས་ཅན་དུ་གྱུར་པས། ཁོང་གཉིས་ཀྱི་མཛད་རྗེས་
ལས་ཕྱི་རྒྱལ་པ་མང་པོར་རེབ་གོང་ཞེས་པའི་ངོ་མཚར་དང་སྒྱུ་འཕྲུལ་ཅན་གྱི་ཡུལ་དེ་ལ་ལྐོག་ལྟ་
དང་དངོས་ལྟ་ཅི་རིགས་བྱེད་པའི་གོ་སྐལ་ལེགས་པར་ཐོབ། །
འོན་ཀྱང་། བསམ་བློ་རྣལ་དུ་ཕབ་ནས་དུས་གཉིས་ཀྱི་གླེགས་བམ་རྣམས་ལ་འབུར་ལྟ་
རེ་བྱས་ཚེ། ཆོས་འབྱུང་ངམ་དགོན་ཁག་གི་ལོ་རྒྱུས་ཐེད་པོ་རེ་ཙམ་ལས། རེབ་གོང་ལ་ཆེད་
དམིགས་ཀྱི་ཡུལ་གྱི་རིག་གནས་ཁྱད་ཆོས་དང་མཐུན་པའི་ལོ་རྒྱུས་བརྩམ་ཆོས་རང་སྐྱ་ཐུབ་པ་
ཞིག་ད་བར་བྱུང་མྱོང་མེད། སྤྱིར་བོད་ཀྱི་ལོ་རྒྱུས་སྔོན་བྱུང་རྣམས་སུ་དབུས་གཙང་གི་སྐོར་ལ་
བཟློས་བཤད་ཤས་ཆེ་བ་ལས་མདོ་ཁམས་དང་ཁྱད་པར་མདོ་སྨད་ཕྱོགས་ཀྱི་དམངས་སྲིད་ལོ་
རྒྱུས་ཡིག་ཆ་ཧ་ཅང་ཉུང་ཞིང་། རེ་འགའ་བྱུང་བ་ཡང་ཆོས་ལུགས་རིག་གནས་ཁོ་ནའི་དབང་
དུ་ཤོར་ནས་ལུགས་གཞན་བཀག་རྒྱས་བསྡམས་ཤིང་ཡུལ་སྲོལ་རིག་གནས་གཞན་དག་ཟུར་དུ་
ལྷག་པའམ་བདག་མེད་ལུང་སྟོང་དུ་ཚ་སྐྱུར་འདྲེས་པ་བཞིན་དུ་རུལ་བཞིན་པ་ནི་གསལ་བའི་
མིག་ལ་མཐོང་ཐུབ་པ་དེའོ། །
དགོངས་པ་ཟབ་མོ་དང་ལྟ་བ་མཐོན་པོའི་སྒོ་ནས་གསུང་རྩོམ་མཛད་པ་ལ། འབྲས་བུ་
གཡུར་དུ་ཟ་ཞིང་རིན་ཐང་གཞལ་བར་དཀའ། དུས་དང་གནད་ལ་རྣག་ཐོག་མེ་བཞིན་
བབས་པའི་དེབ་འདིར་ཡི་གེའི་རྩལ་ཆེ་ལ། ཚིག་གོ་བདེ་བསྟར་ཆགས། དོན་ཟབ་ལ་རྒྱུ་
ཅན། གོ་རིམ་བབ་ཆགས་ལ་ས་བཅད་ཀྱི་གནད་དང་ལྡན་པས། འདི་ལས་རེབ་གོང་
གསེར་མོ་ལྗོངས་ཞེས་པའི་གྲགས་པ་ཅན་གྱི་གསང་བའི་ཡུལ་དེ་ལག་མཐིལ་དུ་དྭངས་གཙང་
ཤེལ་གྱི་བུམ་པ་བཞག་པ་བཞིན་དུ་ཕྱི་གསལ་ནང་གསལ་དུ་གཟིགས་ཆོག་སྙམ།
ཁོ་བོས་གཤམ་དུ་བརྗོད་པར་འདོད་པ་ནི་དེབ་འདིའི་སྤྱི་ཁོག་ཙམ་ཡིན་ཞིང༌། ཐུན་
མིན་གྱི་ཁྱད་ཆོས་ཤིག་གམ་ཐུན་མོང་གི་མཐོང་སྣང་གང་རུང་ལ་ངོས་འཛིན་བྱ་ཆོག་
༡. སྟབས་བདེ་ས་ནས། ཡུལ་དེའི་ས་ཁམས་དང་མི་རིགས། ཡུལ་མིའི་ཡུལ་སྲོལ་
གོམས་གཤིས། སྐད་ཡིག གྱོན་ཆས་དང་རྒྱན་ཆ། མི་དམངས་ཀྱི་སེམས་ཁམས་དང་
འཚོ་བ། 
དམངས་ཁྲོད་ངག་རྒྱུན་ལ་སོགས་མི་རིགས་ཤིག་དང་ཡུལ་སྡེ་ཞིག་ལ་མེད་དུ་མིང་
རུང་བའི་སྤྱིར་བཏང་གནས་ཚུལ་བཀོད་པ་ལ། ཧོབ་བལྟ་བྱས་ན་སྟབས་བདེ་ལ་ཞིབ་ཏུ་
• 2 •

བསམ་ན་དོན་གྱིས་ཕྱུག་ཅིང་མཐའ་ཟབ་པོ། །
༢. རྒྱ་ཆེ་ས་ནས། ཆོས་ལུགས་ཀྱི་ཕྱོགས་ལ་རང་ལུགས་ཀྱི་ཕྱོགས་ཞེན་བསྟོད་པ་དང་
གཞན་ལུགས་ཆགས་སྡང་དམོད་པ་སོགས་ཅི་ཡང་མེད་པར། བོན་སྔགས་བན་གསུམ་གྱི་སྐོར་
ག་དུས་དང་གང་ལ་སྐྱེས་བུ་དམ་པ་གང་བྱོན་སོགས་ཞིབ་རྒྱས་སུ་ཡོད་དེ། དཔེར་ན། ཡུལ་
འདིར་བོན་གྱི་བསྟན་པ་དར་ཚུལ་དང་རེབ་གོང་བོན་མང་གི་སྐོར། དེ་ནས་སྔགས་མང་གི་
མེས་པོ་གྲུབ་ཆེན་བརྒྱད་དང་རེབ་སྔགས་ཕུར་ཐོགས་སྟོང་དང་དགུ་བརྒྱའི་སྐོར་དང་། རྗེས་
སུ་ས་སྐྱ་དང་དགེ་ལུགས་སོགས་གྲུབ་མཐའ་སོ་སོའི་ལུགས་དར་ཚུལ་མ་འདྲེས་པར་སྔགས་ཁང་།
སྒྲུབ་གནས། དགོན་པ་དང་ཆོས་ལུགས་མི་སྣ་རིམ་བྱོན་སོགས་གསལ་བར་བསྟན་པ་དང་།
དེ་དང་ལྷན་དུ་ཐུན་མིན་གྱི་དམངས་ཁྲོད་རིག་གནས་དང་རྒྱུན་སྲོལ་སྒྱུ་རྩལ་གཙོ་བཤད་ཀྱིས།
གྲོང་ཚོ་དང་ཚོ་ཁག་སྟེ། རོང་བོ་སྡེ་བདུན། སྨད་པ་སྡེ་བདུན། གླིང་རྒྱ་སྡེ་ཚོ། ཁྲེ་ཚེ་སྡེ་
ལྔ། བྲག་དཀར། རྒྱལ་བོ། ཀོའུ་སྡེ། སྤྱང་སྐུ། སྤྱང་ལུང་། ཚོ་འདུ། ཞོ་འོང་།
མགར་རྩེ། མདོ་བ་རོང་འབྲོག མག་སར། བཙན་མོ། ཁ་སོག སོ་ནག བོན་རྒྱུ།
བོན་ལོག དཔྱི་ས། དམེ་ཤུལ། མགོན་ཤུལ་སོགས་རེ་རེའི་ལོ་རྒྱུས་ཀྱི་བྱུང་ཁུངས་དང་།
ཚོ་བ་དེ་དག་གི་མིའི་རིགས་རྒྱུད་ཀྱི་ཁུངས་དབུས་གཙང་ཡུལ་གྱི་གནའ་བོའི་རུས་མིང་ལ་ཇི་
ལྟར་ཐུག་ཚུལ་དང་། ཚོ་བ་དང་སྡེ་མིང་གི་གོ་དོན་འགྲེལ་བཤད་དང་། དེ་ལ་ངག་རྒྱུན་
དང་རྗེས་གྲུབ་ཀྱི་དོན་མིང་ལྟ་བ་འདྲ་མིན་ཅི་ཡོད་བཀོད་ནས་རང་ལུགས་རྒྱུ་མཚན་དང་བཅས་
སྒྲུབ་པ་དང༌། ཚོ་བ་རེ་རེར་ལོ་རྒྱུས་མི་སྣ་གྲགས་ཅན་སུ་དང་གང་བྱོན་པ་དང༌། དུས་ནམ་
བྱོན་པ། སོ་སོའི་མཛད་རྗེས་གང་ཡིན་སོགས་ཞིབ་ཚགས་གསུངས་པ་ནི་སྔར་མེད་ཀྱི་ལེགས་
བཤད་ཤ་སྟག་ཏུ་སྣང་པས་རྒྱ་ཆེའོ། །
༣. ཐག་རིང་ས་ནས། འཇིག་རྟེན་སྣོད་བཅུད་ཀྱི་རང་བཞིན་ནས་བཟུང་། གངས་
ཅན་གྱི་མིའི་རུས་ཁུངས། ཕྱི་ནང་གི་རིག་གནས་ཇི་ལྟར་དར་ཚུལ་དང་དེའི་ཐུན་མིན་གྱི་ཁྱད་
ཆོས་དང༌། ཡུལ་ལྗོངས་ཀྱི་བཀོད་པ་དང་། ས་གནས་སྲོག་ཆགས་རིགས། སྐྱེ་དངོས་
དང་གཏེར་དངོས་རིགས་དང་ས་ཁུལ་ཐོན་ཁུངས་དང་ཐོན་སྐྱེད་སོགས་རགས་བསྟན་གནང་
པའོ། །
༩. ཐག་ཉེ་ས་ནས། ལུང་ཁུག་རེ་དང་ཁྱིམ་ཚང་རེའི་མིང་གི་གོ་དོན་དང་། བྱུང་
ཁུངས། འཚོ་སྟངས། ཆོས་སྲིད་ཀྱི་གོ་བབ་སོགས་ལྟ་བུ་ནས་ཞིབ་ཆ་བཏོན་ནས་གསུངས་
པས། ལོ་རྒྱུས་ཡིག་ཆ་འདི་ནི་རྗེས་ཆར་བོད་མིའི་ཡུལ་སྲོལ་གོམས་གཤིས། རུས་འབྲེལ།
སྲོལ་རྒྱུན་རིག་གནས་ལ་རྟོག་དཔྱོད་བྱ་བ་དང་། ཁྱད་པར་མདོ་སྨད་ལོ་རྒྱུས་ལ་ཞིབ་འཇུག་
• 3 •

བྱེད་པར་ཕན་ཐོགས་ཤིན་ཏུ་ནས་ཆེ་བ་གོར་མ་ཆག་པས་བོད་རིག་པར་ཞིབ་འཇུག་མཁན་
རྣམས་ཀྱིས་དམིགས་བསལ་དང་ལེན་བྱ་འོས། དེའི་ཕྱིར། དེབ་འདི་ནི་རེབ་གོང་འཛུགས་
སྐྲུན་དང་དེང་རབས་ཅན་དུ་འགྱུར་བྱེད་ཀྱི་ཆ་རྐྱེན་ཞིག་ཏུའང་རང་བཞིན་གྱིས་གྲུབ་ཡོད་
ཁོ་བོས་ཀུན་སློང་རྣམ་པར་དག་པའི་སྒོ་ནས་སྔགས་འཆང་ཆེན་མོ་གླིང་རྒྱ་བླ་མ་ཚེ་རིང་
མཆོག་གིས་གཞོན་དུས་ནས་སྐུ་ངལ་དང་བླངས་ཀྱིས་མདོ་སྨད་རེབ་གོང་གི་ཆོས་སྲིད་བྱུང་
བརྗོད་ ཅེས་ པ་ འདི་ བརྩམས་ནས་ འགྲེམ་སྤེལ་ཞུས་ པར་ ཐུགས་རྗེ་ཆེ་ཞུ་ རྒྱུ་ དང་ ལྷན་ དུ།
མཆོག་ཉིད་གློ་བུར་སྐུ་གྲོངས་པར་ཡིད་གདུང་ཆེན་པོས་མྱ་ངན་ཞུ་བ་དང་ཁོང་གིས་རེབ་ཀོང་
སྔགས་མང་ལ་བཞག་པའི་མཛད་རྗེས་ཆེན་པོར་རྗེས་སུ་ཡི་རང་བྱེད་རྒྱུ་མ་ཟད། ཁོང་གི་སྐུ་
སྲས་དབང་ཆེན་ཚེ་རིང་ལགས་ནས་དེབ་འདིར་ཡིག་ཆ་འཚོལ་སྡུད་དང་ཡི་གེ་འབྲི་རོགས་
སོགས་ཀྱི་སྒོ་ནས་རྒྱབ་སྐྱོར་མི་དམན་པ་གནང་བ་དང་སྔགས་མང་ཞིབ་འཇུག་ཁང་ནས་དཔར་
སྐྲུན་ལས་དོན་ཆ་ཚང་འགན་བཞེས་ཀྱིས་འགྲེམ་སྤེལ་བྱས་པར་དྲིན་ཞུ་དང་རྗེས་སུ་ཡི་རང་
གྲངས་མེད་བྱའོ། ། བཀྲ་ཤིས་བདེ་ལེགས།
པ་ཞེས་པ་འདི་འགོ་བརྗོད་ཀྱི་ས་བོན་ཙམ་དུ་སྔགས་འཆང་མཆོག་གི་ཐུགས་སྨོན་བཞིན་
སྔགས་ནག་ལྕེ་ནག་ཚང་ཉི་ཟླས་ཨི་ཊ་ལིའི་རྒྱལ་ས་རོམ་དུ་ཕྱི་ལོ ༢༠༠༡ལོའི་ཟླ ༣ཚེས ༢ ༥ལ་
སྦྱར་བ་བཀྲ་ཤིས་པར་གྱུར་ཅིག

དཀར་ཆག
མཆོད་པར་བརྗོད་པ་དང་རྩོམ་པར་དམ་བཅའ། .................... ..... （1）
དང་པོ། ཐོག་མར་དགེ་བའི་གཏམ་རེབ་གོང་གསེར་མོ་ལྗོངས་ཀྱི་སྣོད་ །
བཅུད་ཀྱི་བཀོད་པ་མདོ་ཙམ་བརྗོད་པ། ...... 
（ 2）
གཉིས་པ། བར་དུ་དགེ་བའི་གཏམ་ཡུལ་སྡེ་སོ་སོའི་ལོ་རྒྱུས་ངེས་ཚོད་
གསལ་བོར་བརྗོད་པ།
ཕ་རོང་བོ་ཚང་གི་སྔོན་གྱི་བྱུང་བ་བཤད་པ། ........... ..................... (9)
བློན་ཆེ་བཤད་པ། .....…... ...................... （39)
རོང་བོ་སྡེ་བདུན་བཤད་པ། ..... 
• (42)
སྨད་པ་སྡེ་བདུན་བཤད་པ། .....
གླིང་རྒྱ་སྡེ་ཚོ་བཤད་པ། ...... 
， ， ， ， ， ， ，， ， ， s o
དགུ་ཆུའི་ནུབ་རྒྱུད་ཀྱི་ཁྲེ་ཙི་སྡེ་གསུམ་བཤད་པ། ........…..............……• .. 
（70）
ཧོར་སྙན་བཟང་བཤད་པ། 
•• （74)
དགུ་ཆུའི་ཤར་རྒྱུད་ཀྱི་ཁྲེ་ཙི་སྡེ་གཉིས་བཤད་པ། ........................... （75）
བྲག་དཀར་བཤད་པ། ....... . （ 79）
མགྲོན་ལུང་བཤད་པ། ... 
• •'' ' •• ( 80）
རྒྱ་ཚང་མ་བཤད་པ།། 
（81)
ཧོར་རྒྱུ་བཤད་པ། ............. .............. （ 81）
རྒྱལ་བོ་རླངས་ཚང་བཤད་པ། ..... （ 81）
ཀོའུ་སྡེ་བཤད་པ། ..... (92）

ཆུ་མ་བཤད་པ། .......་• • (94）
ཤ་སྦྲང་བཤད་པ། ། 
（95）
དོར་ཉིན་བཤད་པ། 96）
（
ཉ་ལུང་བཤད་པ། ................ • • (97）
ཨ་ཀྲོང་བཤད་པ། ..................................... ......... （98）
བྲ་བོ་བཤད་པ། .......... （99)
མཁར་གོང་བཤད་པ། ................. 
（ 99）
ཨ་མགྲོན་ནམ་ཨ་མགྲིན་བཤད་པ། ............. • (100）
ལྕང་སྐྱ་སྤྱང་ལུང་བཤད་པ། ། • (100）
ཚོ་འདུ་བྱང་ཆུབ་བཤད་པ། ། 
• • • •• • • •• • • （106）
དར་གྲོང་བཤད་པ། ... .， ， ， ， ， • • -• • • •• ••• ( 12)
ཉང་བཤད་པ། ......... ...... .... ........ ............... .. ...• (114）
ཞོ་འོང་ལ་ཕྱི་བཤད་པ། ..............… .. 
(117)
མགར་རྩེ་བཤད་པ། ........…...... ......................... （126）
མདོ་བ་རོང་འབྲོག་བཤད་པ། .......................................... (128）
མདོ་བ་སྒྲོ་རོང་བོ་བཤད་པ། ། 
， ， /130)
མག་སར། བཙན་མོ། ཁ་སོག སྟག་ཡན། སོ་ནག བོན་རྒྱ་རོང་འབྲོག་
བོན་ལོག་སོགས་བཤད་པ། ......... 
“.... . .... （129)
དཔྱི་ས་རོང་འབྲོག་གཉིས་བཤད་པ། .................................... (134）
དམེ་ཤུལ་བཤད་པ། ............ • (137）
མགོན་ཤུལ་བཤད་པ། ............ 
•- ---- - ， 139）
གསུམ་པ། 
མཐའ་མར་དགེ་བའི་གཏམ་གྲུབ་མཐའ་སོ་སོའི་བྱུང་ཚུལ་
བསྡུས་ཏེ་བརྗོད་པ།
རོང་བོ་གདན་ས་གསུམ་ལེ་ལག་དང་བཅས་པའི་ངོ་སྤྲོད། .................. （143）
གསེར་ལྗོངས་ནོར་འཛིན་ཡངས་པའི་ཁྱོན་འདིར་སྔ་འགྱུར་གྱི་བསྟན་པ་རིན་པོ་ཆེ་ཇི་
ལྟར་བྱོན་པའི་རྣམ་གཞག .......... ..... 
(162)
ལྗོངས་འདིར་བོན་གྱི་བསྟན་པ་དར་ཚུལ་བཤད་པ
། ...….…............... （172）
• 2 •

ལྗོངས་འདིའི་རིགས་རུས་ཁ་ཤས་དང་ཆོས་ཀྱི་ལས་སུ་སོང་བའི་ཡུལ་སྲོལ་གོམས་འདྲིས་
གནད་བསྡུས།
.…........... ............... ...... ... ' （174）
མཇུག་བྱང་། .…… .… ... （184）
ཟུར་བཀོད།
ཁྱུང་དགོན་མི་འགྱུར་རྡོ་རྗེ་གླིང་གི་ལོ་རྒྱུས་མདོ་ཙམ་བརྗོད་པ་རིག་འཛིན་
དགྱེས་པའི་མཆོད་སྤྲིན། ..… .…... ..... （186）
རྗེ་བཙུན་བླ་མའི་བཤགས་འགྲེལ་གྱི་ཟིན་བྲིས། ............... （ 209)
ཚོགས་གཏམ་གནད་ཀྱི་གསེར་ཡིག ..... …..... （ 219）
ཚོགས་ཀྱི་གཏམ་དགའ་བའི་མེ་ཏོག .......................…... (230)
ཉེས་སྤྱོད་ཐམས་ཅད་ཀྱི་རྩ་བ་སྨྱོ་ཆུ་ཆང་གི་ཉེས་དམིགས། ..… .. （ 235)
• 3 •

ཤིན་ཏུ་ཞི་བ་དམ་པའི་དབྱིངས་ལས་བརྩེ་ཆེན་སྙིང་རྗེའི་སྤྲིན་བཀོད་དེ། །
མཐའ་ཀླས་གདུལ་བྱའི་མོས་པའི་རྗེས་འགྲོ་སྣ་ཚོགས་སྤྲུལ་སྐུའི་རྣམ་རོལ་གྱིས། །
ལམ་བདེན་བདུད་རྩིའི་གྲུ་ཆར་འབེབས་པས་རིགས་ཅན་གསུམ་གྱི་འགྲོ་ཀུན་ལ། །
ཐར་པ་མཆོག་གི་ངལ་གསོ་སྦྱིན་མཛད་ཐུབ་དབང་མཆོག་དེ་རྣམ་ཀུན་རྒྱལ། །
གྲངས་མེད་གསུམ་གྱི་བགྲོད་པ་ཡོངས་རྫོགས་བརྩེ་བ་བླ་ན་མེད་པའི་འོད། །
ལུས་ཅན་རྒྱ་མཚོའི་ལྟོ་བར་ཡོངས་འཁྱིལ་ཕན་དང་བདེ་བའི་དཔལ་ཡོན་ནི། །
མི་ཟད་ནམ་མཁའི་མཛོད་དུ་གྲུབ་པ་དོན་ཡོད་ཞགས་པས་ཉེར་བཟུང་བའི། །
སྲིད་ཞིའི་གདེངས་ཀ་འབར་བའི་གཙུག་ཏོར་གྲུ་འཛིན་ཞིང་གི་མགོན་པོ་མཆོད། །
ལེགས་གསུང་མདོ་སྔགས་ཆོས་ཚུལ་རྒྱ་མཚོའི་རྒྱུན། །
གངས་ལྗོངས་ཕན་བདེའི་དཔལ་དུ་འདྲེན་མཛད་པའི། །
མཁན་སློབ་ཆོས་རྒྱལ་པཎ་གྲུབ་མཆོག་རྣམས་ཀྱི། །
བཀའ་དྲིན་བྱང་ཆུབ་ཐོབ་ཀྱང་སུ་ཞིག་སྤོང་། །
རྡོ་རྗེའི་ལམ་ལས་རྡོ་རྗེའི་ས་བགྲོད་དེ། །
རྡོ་རྗེ་འཆང་དང་དགོངས་པ་མཉམ་གནས་པ། །
རྡོ་རྗེ་ཕུང་པོ་འོད་ཀྱི་སྐུར་གྲོལ་པའི། །
རྡོ་རྗེ་འཛིན་པའི་ཚོགས་རྣམས་ཡང་ཡང་དྲན། །
བརྩེ་ཆེན་ཐབས་ཀྱིས་འགྲོ་ཀུན་འདྲེན་མཛད་ཕྱག་ན་པད་དཀར་འཆང་བའི་རླབས་ཆེན་
སྙིང་སྟོབས་བཙན་པོའི་གོ་ཆ་ཆེར་གྱོན་ཞིང་། །
མཁྱེན་པའི་ཡེ་ཤེས་ཇི་ལྟ་ཇི་སྙེད་གཟིགས་མཛད་རྒྱལ་ཀུན་ཡབ་གཅིག་བརྟན་པའི་་
འཁོར་ལོའི་མཁྱེན་རབ་འོད་སྟོང་ཕྱོགས་བཅུར་འཕྲོ། །
མཐུ་བྱིན་ནུས་པ་རྣམ་འདྲེན་སྟོང་གི་གསང་བ་བསམ་མི་ཁྱབ་པའི་མཛོད་འཆང་མཐུ་
སྟོབས་བདག་པོའི་བདེན་པ་མངོན་དུ་གྲུབ། །
རིགས་ཀུན་འདུས་གཟུགས་ས་གསུམ་འགྲོ་བའི་མགོན་པོ་ངེས་པ་དོན་གྱི་ཀུན་མཁྱེན་
མཚུངས་མེད་འཇམ་མགོན་བླ་མར་སྙིང་ནས་འདུད། །
- 1 -

རྒྱལ་བ་རྒྱ་མཚོའི་ཡེ་ཤེས་གཅིག་བསྡུས་ཇི་ལྟ་ཇི་སྙེད་ཆགས་ཐོགས་མེད་པར་ལེགས་པར་
རབ་མཁྱེན་མཁྱེན་པའི་བློ་གྲོས་ཅན། །
རྒྱལ་བ་རྒྱ་མཚོའི་ཐུགས་རྗེ་གཅིག་བསྡུས་ཀུན་ཏུ་བཟང་པོའི་རྣམ་འཕྲུལ་ཇི་བཞིན་འགྲོ་
ལ་རབ་བརྩེ་བརྩེ་བའི་ཐུགས་རྗེ་ཅན། །
རྒྱལ་བ་རྒྱ་མཚོའི་ཕྲིན་ལས་གཅིག་བསྡུས་མཁའ་མཉམ་འགྲོ་བ་སྲིད་ཞིའི་དཔལ་ལ་་
ལེགས་པར་རབ་སྦྱོར་སྦྱོར་བའི་ཕྲིན་ལས་ཅན། །
སེམས་ཅན་རྒྱ་མཚོའི་མགོན་སྐྱབས་མཐར་ཐུག་སྤྱན་རས་གཟིགས་དངོས་རྗེ་བཙུན་སྐལ་
ལྡན་རྒྱ་མཚོ་བྱང་ཆུབ་བར་དུ་གུས་པས་མཆོད། །
དགེ་མཚན་ཟླ་བའི་མེ་ཏོག་འཛུམ་དཀར་ཅན། །
བྱིན་རླབས་དྲི་བསུང་ཁོར་ཡུག་འཐུལ་བའི་ཞིང་། །
རེབ་གོང་གསེར་ལྗོངས་སྟོད་སྨད་བར་གསུམ་གྱི། །
སྔོན་བྱུང་གཏམ་གྱི་སྦྱོར་བ་ཅུང་ཟད་གླེང་། །
དེ་ཡང་བཤད་བྱ་དངོས་བཤད་པ་ལ་གསུམ། ཐོག་མར་དགེ་བའི་གཏམ་རེབ་གོང་
གསེར་མོ་ལྗོངས་ཞེས་ཡོངས་སུ་གྲགས་པའི་སྣོད་བཅུད་ཀྱི་བཀོད་པ་མདོ་ཙམ་བརྗོད་པ་དང༌།
བར་དུ་དགེ་བའི་གཏམ་ཡུལ་སྡེ་སོ་སོའི་ལོ་རྒྱུས་ངེས་ཚོད་གསལ་བར་བརྗོད་པ་དང་། མཐའ་
མ་དགེ་བའི་གཏམ་གྲུབ་མཐའ་སོ་སོའི་བྱུང་ཚུལ་ཅུང་ཟད་བསྡུས་ཏེ་བརྗོད་པའོ། །
དང་པོ། ཐོག་མར་དགེ་བའི་གཏམ་རེབ་གོང་གསེར་མོ་ལྗོངས་ཀྱི་
སྣོད་བཅུད་ཀྱི་བཀོད་པ་མདོ་ཙམ་བརྗོད་པ། །
དེ་ཡང་འཇམ་དཔལ་རྩ་རྒྱུད་ལས། ། ལྷ་ལྡན་ཡུལ་ཞེས་བྱ་བ་ཡི། ། གངས་ཅན་རི་
ཡི་ནང་གནས་པ། ། ཞེས་གསུངས་པ་ལྟར། ཟླ་གཞོན་ལན་བརྒྱར་བཞུས་པའི་ཁུ་བས་
བྱུགས་པའི་མན་ཤེལ་གྱི་ལྷུན་པོའི་ཕྲེང་བ་ཚར་དུ་དངར་བ་ལྟ་བུའི་གངས་རིའི་འདབ་མས་
འཁོར་མོ་ཡུག་ཏུ་འཁྲིགས་པའི་འཇིག་རྟེན། རྣམ་འདྲེན་ཕྱག་ན་པདྨོའི་སྤྲུལ་པའི་རོལ་གར་
བསམ་གྱིས་མི་ཁྱབ་པའི་དགེ་ལེགས་ཀྱི་གཟི་བྱིན་གཡང་དུ་ཆགས་པ་བོད་ཁ་བ་ཅན་གྱི་ལྗོངས་
འདིར། སྟོད་ཁམས་གཡའ་རི་དང་གངས་རིའི་བར་ན་གླང་ཆེན་དང་རི་དྭགས་ཀྱིས་དབང་
དུ་བྱས་པ་རིན་ཆེན་འོད་ཀྱི་གླིང༌། བར་ཁམས་བྲག་རི་དང་སྤང་རིའི་ཤོད་ན་བྲག་སྲིན་དང་
- 2 —

སྤྲེའུས་དབང་བྱས་པ་རུ་བཞི་སོག་པའི་གླིང་། སྨད་ཁམས་ནགས་ཚལ་དང་སྨན་ལྗོངས་ཀྱི་
དབུས་ན་བྱ་དང་སྲིན་པོས་དབང་བྱས་པ་རྨ་བྱ་འོག་གི་གླིང་སྟེ་རེ་རེ་ལ་གསུམ་དུ་དབྱེ་བས་བོད་
ཁམས་གླིང་དགུ་ཞེས་གྲགས་སོ། །
དེ་ཡང་རྒྱལ་ཀུན་སྙིང་རྗེའི་རང་གཟུགས་འཕགས་མཆོག་ཕྱག་ན་པདྨོའི་གདུལ་ཞིང་བོད་
ཡུལ་གྱི་ནང་གསེས་མདོ་སྨད་ཀྱི་ལྗོངས་འདིར་ཡང་། རྒྱ་གར་ཆུ་བོ་གངྒཱ་གཉིས་པ་ཡན་ལག་
བརྒྱུད་ལྡན་ཀྱི་ཀླུང་ཆེན་པོ་རྨ་ཆུས་བགོས་ཏེ་མདོ་སྨད་ལྷོ་རྒྱུད་དང་བྱང་རྒྱུད་ཀྱི་ཆ་གཉིས་སུ་
ཡོད་པ་ལས། དང་པོ་ནི་མདོ་ཁམས་གཡར་མོ་ཐང་ཞེས་བྱ་བའི་ཞིང་ཁམས་གྲགས་པ་དཀར་
པོའི་མེ་ཏོག་གི་ཕྲེང་བ་གནའ་བོའི་དུས་ནས་མ་རྙིང་པའི་ལྷོ་རྒྱུད་ཀྱི་ཆར། བཀའ་གདམས་
གླེགས་བམ་ལས། མི་ནི་ཆོས་ལ་དད་པ་དང་། ། ལྷ་ནི་དཀར་ཕྱོགས་སྐྱོང་བ་དང་། ། ས་ལ་
དགེ་བཅུ་ཚང་བ་ཡི། ། གསེར་གྱི་ཡུལ་ལྗོངས་ཞེས་སུ་གྲགས། ། ཞེས་གསུངས་པ་ལྟར་སྣོད་
ལ་སའི་དགེ་བ་བཅུ་ཕུན་སུམ་ཚོགས་པ་རང་ཤུགས་ཀྱིས་ཚང་བ། ཡུལ་མི་རྣམས་ཆོས་སྲིད་ཀྱི་
དཔལ་འབྱོར་གཡང་དུ་ཆགས་པས་ཅི་ཡང་ཕྱུག་པ། རོང་སྟོན་ཕྱག་ན་པདྨོའི་ཐུན་མོང་མ་
ཡིན་པའི་གདུལ་ཞིང་། 
ལྷ་དང་བླ་མའི་ལུང་གིས་བསྔགས་པ་གསེར་ལྡན་སའི་སྙིང་བོར་
ཆགས་པ་རེབ་གོང་གསེར་མོ་ལྗོངས་ཀྱི་གྲོང་ཁྱེར་དོན་དང་བཅས་པའི་གྲགས་པ་འཇིག་རྟེན་ན་
ཆེ་བའི་དཔལ་གྱིས་སྒེག་པ། ལྷའི་ཡུལ་ལྗོངས་ས་གཞི་ལ་རྒྱན་དུ་བཀོད་པ་ལྟ་བུ་ཞིག་རང་ས་
སུ་ཡོད་པ་འདི་ལ། སྔོན་ཆད་ནས་སྦྲ་རོག་རོག་ཅན་གྱི་ཁྲི་སྡེ། གུར་དཀར་བོ་ཅན་གྱི་ཁྲི་སྡེ།
ཁང་སྐུ་ལེབ་ཅན་གྱི་ཁྲི་སྡེ་ཞེས་བཤད་པ་ལྟར་རོང་མ་འབྲོག་གསུམ་གྱི་མི་སྡེ་ཆེན་པོའི་ཚོམ་བུ་
བརྡལ་བ། ཕྱི་ཤོག་བཅོ་བརྒྱད། ནང་ཤོག་བཅུ་གཉིས། སྨོན་ཤོག་ཉེར་གཅིག་སོགས་
ཀྱིས་བསྡུས་པའི་ཡུལ་ལྗོངས་ཆེན་པོ་གང་གི་ལྟེ་བར་བྱ་རྒོད་ཕུང་བོའི་རི་བོ་གཉིས་པ་ལྟ་བུའི་སེ་
ཀུ་བྱ་ཁྱུང་དང་། ཡར་ལྷ་ཤམ་པོའི་མཆེད་པོར་སྙེམས་པའི་སྟག་ལུང་དཔལ་གྱི་རི་བོ་སོགས་
ཕྱོགས་འདིར་མངོན་པར་མཐོ་བའི་སྤྲིན་གྱི་སོ་ཅན་མང་པོའི་རྩེ་མོ་ནས་ནམ་མཁའི་ གླང་པོ་
ལེགས་པར་འཕྱུར་ཏེ་ཁྱབ་འཇུག་གི་གནས་སུ་འཁྲིགས་པ་ལས། བཀྲ་ཤིས་པའི་མེ་ཏོག་སྣ་
ཚོགས་འཐོར་འདྲའི་ཆར་དང་ཁ་བ་དུས་དུས་སུ་འཇོ་བས་ཐན་པ་སོགས་མི་མཐུན་པའི་རྐྱེན་
དང་བྲལ་ཞིང་། ལོ་ཏོག་དང་རྩི་ཤིང་སོགས་རབ་ཏུ་རྒྱས་པས་མི་ཕྱུགས་རི་དྭགས་བྱ་བྱེའུ་སྲིན་
བུ་ཕྲ་མོ་ཡན་ཆད་ལ་ཡང་བཀྲེས་སྐོམ་གྱི་སྡུག་བསྔལ་མི་འབྱུང་བ་དང༌། དེ་འདྲའི་ས་འཛིན་
གྱི་ཕྲེང་བ་ཚར་དུ་དངར་བས་ཡོངས་སུ་བསྐོར་བའི་གཤོང་ལ་ལར་ཡན་ལག་བརྒྱུད་ལྡན་གྱི་མཚོ་
དང་མཚེའུ་སོགས་ལ་ངང་ངུར་གྱིས་གཙོས་མཛེས་ལྡན་གཉིས་སྐྱེས་སྣ་ཚོགས་ཉེ་བར་གནས་
ཤིང་། གྲེ་འགྱུར་སྙན་པའི་དབྱངས་ཀྱི་རོལ་མོ་འཁྲོལ་བཞིན་ཕན་ཚུན་རྩེ་དགའི་དཔལ་ལ་
– 3

ལོངས་སྤྱོད་པའོ། །
དེ་ཡང་མཛེས་སྡུག་རླབས་ཀྱི་རི་མོ་མཁའ་ལ་འཕྱོ་ཞིང༌། ཆུ་ཕྲན་དུ་མའི་རྒྱུན་བཟང་
གཉེན་དུ་བསྡེབས་པའི་ཀླུང་ཆེན་པོ་དགུ་ཆུ་ཞེས་གཡུ་འབྲུག་སྔོན་མོ་ས་ལ་འཁྱིལ་བ་ལྟ་བུ་དེ་
ཉིད་རོལ་སྒེག་བརྒྱ་ཕྲག་གི་ཉམས་དང་ལྡན་ཞིང༌། ལྷུང་ལྷུང་གི་སྒྲ་དང་། དྲག་འབབ་ཀྱི་
ཤུགས་དང་བཅས་གསེར་ལྗོངས་འཛིན་མའི་གཞུང་བརྒྱུད་དེ་དགུ་འདུས་པདྨོ་རོང་གི་མཐར་
གངྒཱའི་སྲིང་མོར་ཀུན་ནས་སྙེམས་པའི་རྨ་ཀླུང་ཆེན་པོའི་ནང་དུ་འབབ་པོ། །
དེ་ལ་དགུ་ཆུ་ཞེས་པ་ནི། ཡོངས་གྲགས་ལྟར་ན། སྟོད་དུ་ཀ་རོང་ཡ་རོང་བདེ་རོང་
གསུམ། བར་དུ་མཚོ་རོང་བ་རོང་བསེ་རོང་གསུམ། སྨད་དུ་ཐོའུ་རོང་ནོའུ་རོང་དགུ་རོང་
སྟེ། རོང་དགུའི་ཆུ་རྣམས་གཅིག་ཏུ་འདྲེས་པས་དེ་སྐད་ཟེར། ཡང་ན་ཤེལ་ལྟར་དྭངས་
ཤིང༌། དངུལ་ཆུ་ལྟར་བསིལ་བ། མུ་ཏིག་གི་ཟེགས་མའི་རླབས་ཕྲེང་མཁའ་ལ་འཕྱོ་བའི་
རྒྱུན་བཟང་རྫོང་དམར་ཁོག་གི་ཆུ་དམར། ས་ནག་གཞུང་གི་ཆུ་ནག ཀླུ་ཚང་ཁོག་གི་
བཙན་ཆུ། ཨ་ཡང་སྟག་མོའི་རྫོང་ཆུ། རྭ་རྩེ་ཕུའི་སྤྱང་ཆུ། གསེར་ལྗོངས་ཁོང་གི་ཤ་ཆུ།
མ་མོའི་ཁོག་གི་གྱོ་ཆུ། ཟལ་ལུང་ཁོག་གི་ནོའུ་ཆུ། འཛམ་གླིང་ཁོག་གི་གླིང་ཆུ་སྟེ་རོང་དགུའི་
ཆུ་བོ་རྣམས་ཀྱིས་གཡས་སུ་བསྐོར་བའི་ཚུལ་ལ་བརྟེན་པར་ཡུལ་བདག་ཆོས་སྐྱོང་ལྷ་ཀླུ་དགྱེས་
པའི་འཛུམ་དཀར་ལུ་ཕྲེང་གི་ཟོལ་གྱིས་རྒོད་པ་དང༌། གཞན་ཡང་སྔོན་འཕགས་པ་ལི་ཁྲོད་
དམ་ཀླུ་གྲོལ་ཞེས་བྱ་བའི་རྣལ་འབྱོར་པ་ཞིག་ཀླུ་ནད་ཀྱིས་བཏབ་པར་གསང་བདག་བསྒྲུབས་
ནས་གྲུབ་པས་སྙུང་གཞི་ལྷག་མེད་དུ་བྱང་། ཏིང་ངེ་འཛིན་གྱིས་ཀླུ་གནད་དུ་གཟིར་བས་
གཉན་ནད་རྨ་རིགས་ཆུ་སེར་སོགས་ནད་བརྒྱ་འཇོམས་པའི་སྨན་ཆུ་བཟང་པོ་ཞིག་ཕུད། དེ་
ནས་རིང་ཞིག་ལོན་པར་ཆུ་བསྐམས་ཏེ། མི་གསལ་བའི་ཚུལ་དུ་ཡོད་པ་རྫོང་དཀར་སྐུ་ཕྱོགས་
ཆེན་མོ་བློ་བཟང་མཁས་མཆོག་ཚང་གནས་དེར་ཕེབས། རེ་ཞིག་ལ་ནད་པ་ཉམ་ཐག་རྣམས་
ལ་ཕན་པའི་ཆེད་དུ་ཐུགས་བརྩེ་བ་ཆེན་པོས་ཞབས་ཞུ་པ་རྣམས་ལ་བྲག་གཞིག་ཏུ་བཅུག་ནས་
སྨན་ཆུའི་སྒོ་ཕྱེ་བ་ལ་ད་ལྟར་འདམ་བུའི་ཆུ་ཚན་ཟེར། ད་དུང་ཡི་དམ་བྱང་སེམས་རྣམས་ཀྱི་
འཕྲིན་ལས་ཁྱད་པར་ཅན་གྱི་སྨན་ཆུ་ངོ་མཚར་ཅན་མང་པོ་དང༌། ཤར་ན་དར་རྒྱལ་བླ་མཚོ།
ལྷོ་ན་མེས་པོའི་མཚོ་རྒན། ནུབ་ན་ཀོ་ནའི་བླ་མཚོ། བྱང་ན་གཡུ་བྲག་དྭངས་མཚོ་སོགས་
དང་། གཞན་ཡང་རི་ལུང་ཀུན་ཏུ་གང་ལ་གང་ཕན་གྱི་ཉལ་འགྲོ་བགྲང་གིས་མི་ལང་བ་རང་
ཆས་སུ་ཡོད་དོ། །
ཡང་ལྗོངས་རྣམས་སུ་མར་གད་ཀྱི་ཁུ་བས་བྱུགས་པའི་ནེའུ་གསིང་རྣམ་པར་རྒྱས་པས་
ཁྱོན་ཡོངས་སུ་ཁེབས་པ་དག་ལ། རིན་པོ་ཆེ་ཁ་དོག་སྣ་ཚོགས་པས་ཕྲ་བཏབ་པ་བཞིན་མེ་ཏོག་
— 4 -

དཀར་ལྗང་དམར་སེར་ལ་སོགས་པས་མངོན་པར་མཛེས་ལ། ར་ཡིག་གཉིས་པའི་ཚོགས་
རྣམས་ཀྱང་འཕུར་ལྡིང་གར་གྱིས་དར་དིར་གླུ་དབྱངས་ལེན་པ་དང་། ཤ་བ་དང་རྒོ་བས་
གཙོས་རི་དྭགས་སྣ་ཚོགས་མཆོང་ལྡིང་གར་གྱིས་བྲེལ་བ་དང༌། ཅང་ཤེས་དང་གནག་ལུག་ལ་
སོགས་ལྷ་ལམ་དུ་རྒྱུ་སྐར་གྱི་ཕྲེང་བ་ཚར་དུ་དངར་བས་མཛེས་པ་ལྟ་བུ། སྔོ་ལྗང་གཡུའི་འཁྲི་
ཤིང་ལ་བིཌཱུརྱའི་ལོ་འདབ་ཀྱིས་བརྒྱན་པའི་ལྗོན་བཟང་གིས་ཉིན་ལམ་ནས་ཟླ་ལམ་དུ་རྒྱས་པའི་
རྫོང་བཙན་པོ་དགུ་ཕྲག་ཟུང་དུ་དཀྲིགས་པའི་དབུས་སུ་བརྗིད་ཅིང་ཁེངས་པ་ངོམ་པའི་གཅན་
གཟན་གཏུམ་པོ་སྣ་ཚོགས་དང༌། ཁུ་བྱུག་འཇོལ་མོ་སོགས་སྙན་འགྱུར་གྲེ་བར་བབས་པའི་
འདབ་མའི་ཤིང་རྟ་ཅན་རྣམས་རང་བྱུང་གི་འཚོ་བའི་བཅུད་ལ་རོལ་ཞིང་ཕན་ཚུན་རྩེ་དགའི་
དཔལ་གྱིས་ངོམས་པར་ཚིམས་པ་དང༌། ཆུ་ནགས་བྲག་གསུམ་འཐབ་པའི་རྦ་ཀློང་གནམ་དུ་
འཕྱོ་ཞིང་། གཤིན་རྗེའི་འཕྲང་ལམ་ལ་འགྲན་པ་ལྟ་བུ་དུ་མ་དྲག་ཅིང་གཏུམ་ལ། འཇིགས་
ཤིང་ཁྲོས་པས་རྫུ་འཕྲུལ་ཅན་རྣམས་ཀྱི་དྲག་པོའི་ཕྲིན་ལས་སྒྲུབ་ པའི་ཚུལ་ གྱིས་ཁེངས་པ།
བཅོས་མའི་བཟའ་ཤིང་གི་སྐྱེད་མོས་ཚལ་རྣམས་ལས་ཤིན་ཏུ་ངོ་མཚར་བའི་འབྲས་བུའི་རིགས་
སྣ་ཚོགས་བསམ་གྱིས་མི་ཁྱབ་པ་ཐོན་པས་ཡིད་རབ་ཏུ་དགའ་བའི་འཁྲི་ཤིང་བརྟས་པར་བྱེད་
a
དོ། ། དེ་ཡང་སྔོན་གྱི་དུས་སུ་འཕགས་པ་སྤྱན་རས་གཟིགས་ཀྱིས་འབྲུ་སྣ་ལྔ་དང་། གསེར་ལ་
སོགས་པའི་རིན་པོ་ཆེ་སྣ་ཚོགས་ཁ་བ་ཅན་གྱི་ཕྱོགས་སུ་གཏོར་ནས་བྱིན་གྱིས་བརླབས་པ་ལྟར་ir
ལྗོངས་འདིར་ཡང་འབྲུ་སྣ་མང་པོ་ལེགས་པར་སྨིན་པས་མི་རྣམས་ཀྱི་འདོད་དགུའི་དཔལ་ཡོན་is
ཕུན་སུམ་ཚོགས་པ་དང་། དེ་བཞིན་དུ་བླ་མ་རིན་བཟང་ཡབ་སྲས་ཀྱིས་ཀྱང་མཚོ་རོང་དུ་ནོར་ir
སྒྲུབ་མཛད་པའི་ཚེ། དཀོར་ལུང་དུ་གྲགས་པའི་ལུང་པ་ཐམས་ཅད་ཀླུའི་དཀོར་ནོར་གྱིས་
བཀང་བ་ན།་དཔོན་སློབ་རྣམས་ཀྱིས་དྲག་སྔགས་བཟླས་པའི་ས་གཏོར་བས་ཕོག་ཚད་བསྡད།
གཞན་རྣམས་མི་སྣང་བར་གྱུར། དེ་དུས་རྟ་ནོར་ལུག་གསུམ་རེབ་གོང་སྟོད་ཕྱོགས་དང་།
བ་ར་བོང་གསུམ་རེབ་གོང་སྨད་ཕྱོགས་སུ་སོང་པས་ད་ལྟ་ཡང་དེ་བཞིན་བྱུང་བར་གླེང་གསུངས།
དེས་ན་རེབ་གོང་སྟོད་སྨད་བར་གསུམ་གྱི་ལོངས་སྤྱོད་ནི། ཡུལ་ཕྱོགས་གཞན་ལས་ཁྱད་པར་
དུ་འཕགས་པ་ཞིག་ཡིན་ནོ། །
དེ་ལྟར་དགེ་མཚན་རབ་ཏུ་རྒྱས་པའི་ལྗོངས་འདིར། སྔོན་ཨོ་རྒྱན་ཆེན་པོས་ཐུགས་ཀྱི་
དགོངས་པ་གཏད་ཅིང་། ཏིང་ངེ་འཛིན་གྱི་དྲོད་ཕབ་ནས་ས་གཞི་ཐམས་ཅད་ཞབས་ཀྱིས་
བཅགས་ཤིང་བྱིན་གྱིས་བརླབས་པ་དང༌། རྒྱལ་བསྟན་གྱི་དཔག་བསམ་ལྗོན་པ་དེ་ཉིད་་
ཕྱོགས་འདིར་སྐྱེས་པ་དང་གནས་པ་འཕེལ་བ་ལ་བར་དུ་གཅོད་པའི་ལྷ་འདྲེ་གདུག་པ་ཅན་
ཐམས་ཅད་དམ་ལ་བཏགས་ཤིང་བཏུལ་བའི་མཛད་རྗེས་ད་ལྟ་ལྗོངས་འདིའི་མཐའ་དབུས་
- 5 -

ཀུན་ཏུ་གསལ་བར་མཐོང་རྒྱུ་ཡོད་པ་དང་། ཀུན་ལ་དཔལ་འབྱོར་ལོངས་སྤྱོད་རྒྱས་པའི་ཆེད་
དུ་ཆོས་དང་ནོར་ལ་སོགས་པའི་གཏེར་ཁ་མང་དུ་སྦས་པ་དང༌། རི་བྲག་ཕལ་ཆེར་སྒྲུབ་གནས་
སུ་བྱིན་གྱིས་བརླབས་པར་མ་ཟད་སྐུ་དང་ཕྱག་ཞབས་ཀྱི་རྗེས་དང་། མཐོང་གྲོལ་གྱི་ཡི་གེ་
སོགས་གྲོལ་བ་བཞི་ལྡན་གྱི་རང་བྱོན་མང་པོར་བཞག་ནས་སྔ་འགྱུར་རྡོ་རྗེ་ཐེག་པའི་བསྟན་པ་
རིན་ པོ་ ཆེ་ ཕྱོགས་འདིར་དར་ རྒྱས་ སུ་ འགྲོ་བའི་རྟེན་འབྲེལ་ གྱི་སྒོ་འཕར་ ཐོག་ མར་ ཕྱེས།
གཞན་ཡང་གྲུབ་པ་ཐོབ་པའི་གནས་ཆེན་བརྒྱད་ལ་སོགས་པ་བཞུགས་པའི་ལོ་རྒྱུས་རྣམས་འོག་
ཏུ་བརྗོད་པར་བྱའོ། ། ་
དེ་ལྟར་དགེ་བ་བཅུའི་དཔལ་གྱིས་མངོན་པར་མཛེས་པའི་ལྗོངས་འདིར་ས་དཔྱད་སྤོར་
ཐང་གི་གཙུག་ལག་ལྟར་ན། ཤར་གྱི་སྟག་སྐྱ་བོ་ལ་སོགས་པའི་སྒོ་སྲུང་ཆེན་པོ་བཞི་འཇིག་རྟེན་
བྱེད་པོས་ཆེད་དུ་བཟོས་པ་ལྟར་ཡོད་པ་དང་། དེ་བཞིན་ལྷན་སྐྱེས་ཀྱི་ས་བཀྲ་དང་རི་བཀྲ་
ཕུན་སུམ་ཚོགས་པས་མི་རྣམས་རང་བཞིན་གྱིས་ཚེ་རིང་ཞིང་མི་ནོར་དར་རྒྱས་ཤིན་ཏུ་ཆེ་བ་སྟེ
ཡབ་རྗེ་གསེར་ཁང་བ་ཆེན་པོས། འདི་ཙ་རི་དང་ཁྱད་པར་མེད་པའི་གནས་ཤིག་རེད།
གནས་ཆེན་ཉེར་བཞི་ལ་གནས་དང་གནས་འདྲ་མང་དུ་ཡོད་པས་གཅིག་ཡིན་ཚོད་འདུག་
དམ་པ་འགས་ཀྱང་གནས་ཆེན་བྲེ་ཏ་པུ་རི་རྒྱ་བོད་ཀྱི་མཚམས་ན་ཡོད་པར་བཤད་པ་དང་།
ཐུན་མོང་གི་སྣང་ངོར་བྲག་རི་དང་སྒང་གཤོང་མང་བ། སེམས་ཅན་དམུ་རྒོད་པའི་མཚན་
ཉིད་ཚང་འདུག གང་ལྟར་ཡང་ཆོས་པ་ཡབ་སྲས་ཀྱི་བཞུགས་གནས་འདིར་རྟོགས་པ་སྐྱེ་བ་
གཞན་དང་མི་འདྲ་བ་ཐག་ཆོད་རེད། ཅེས་ གསུངས་ སོ། ། དེ་ནས་བཅུད་ལ་ ཡང་།
དབྱངས་ལྡན་རིག་པའི་འདོད་འཇོའི་གསུང་གི་རོལ་མོར། གནའ་དུས་རྫོགས་ལྡན་བསྐལ་
བའི་ཆུ་མཚོའི་དབུས། ། རྒྱལ་བའི་ལུང་རྟོགས་བསྟན་པའི་པད་དཀར་ལྗོན། ། རིས་མེད་སྐྱེ་
འགྲོ་སྨིན་ཅིང་གྲོལ་བའི་དཔྱིད། ། རྣམ་པར་རྒྱས་པའི་ཕན་བདེ་བརྗོད་ལས་འདས། ། གང་
དེར་འདུལ་མངོན་མདོ་སྡེའི་སྤྲིན་རུམ་ལས། ། དམ་ཆོས་དབྱར་རྔ་ཕྱོགས་སུ་བརྡུངས་པའི་
སྒྲས། །སྐལ་བཟང་རྨ་བྱ་མྱོས་པའི་གར་སྟབས་ཀྱིས། །རྒྱུན་དྲུག་དུས་ཀྱི་འཕྲིན་ལས་མངོན་
པར་མཚོན། ། བླང་དོར་འཁྲུལ་མེད་འདོམས་པའི་འཆད་པ་དང་། ། སྨྲ་ངན་ལོག་རྟོག་
དྲུངས་འབྱིན་རྩོད་པའི་དཔལ། ། ཆོས་ཀུན་དྲི་ཟའི་ང་རོར་འགུགས་པའི་རྩོམ། ། མཁས་
པའི་བྱ་བ་རྣམ་གསུམ་འགྲན་བཞིན་འཕེལ། ། རྟག་ཆད་མཐའ་གཉིས་སྤངས་པའི་ཡང་དག་
ལྟ། ། རང་སེམས་གླང་སྨྱོན་འདུལ་བའི་དཔྱད་འཇོག་སྒོམ། ། བཅས་མཚམས་ཚུལ་བཞིན་
སྲུང་བའི་ཀུན་སྤྱོད་དེ། ། བསྟན་པའི་མཛོད་ཆེན་ཡོད་དགུའི་འཕེལ་ཁ་རྫོགས། ། ལ་ལ་
གཞུང་ཆེན་པོ་ཏིའི་ཞལ་ཕྱེས་ནས། །འཆད་ཉན་ཐོས་བསམ་ལས་ཀྱིས་སྒྲོ་འདོགས་གཅོད། །
-- 6 -

དོན་དང་འབྲེལ་བའི་འབེལ་གཏམ་བརྒལ་བརྟགས་ཀྱིས། ། ཟབ་དོན་གནས་ལ་བློ་སྒོ་འབྱེད་
པར་བརྩོན། ། ལ་ལ་དྲང་སྲོང་དགྱེས་པའི་བྲག་སྐྱིབས་སུ། ། ལྟོ་གོས་ངན་ངོན་ཙམ་གྱིས་
འཚོར་བརྟེན་ནས། །སྲིད་འབྱོར་དཔལ་ལ་ཞེན་ལོག་ངེས་འབྱུང་གིས། །མཉམ་བཞག་ཏིང་
འཛིན་ཞི་བདེའི་ཀློང་ལ་འབྱམས། ། དེ་ལྟའི་བཤད་སྒྲུབ་ཟུང་འབྲེལ་ཆོས་ཀྱི་སྡེ། ། རྒྱུ་སྐར་
སྦྲེལ་བའི་འཕྲེང་ཐག་ཆད་འདྲ་བ། ། གཙུག་ལག་ཁང་དང་རི་ཁྲོད་སྒྲུབ་པའི་གྲྭ། ། མཆོད་
འོས་རྟེན་གྱི་མཛོད་བརྒྱས་ས་འདིར་གང༌། ། ལུང་དང་རྟོགས་པའི་དབྱིག་ལྡན་དམ་པའི་
མགོན། །གཞུང་ལུགས་སྡེ་སྣོད་གསུམ་འཛིན་པཎྜི་ཏ། ། སྡོམ་ཁྲིམས་སྲོག་ལས་གཅེས་སྤྲས་
འདུལ་བ་འཛིན། ། ལྷར་བཅས་འགྲོ་བའི་ཡོན་གནས་དད་པའི་ཞིང་། །གསང་ཆེན་རྒྱུད་སྡེ་
རྣམ་བཞིའི་བུམ་བཟང་ལས། ། ཚེ་གཅིག་ཉིད་དུ་སངས་རྒྱས་སར་འགོད་པ། ། ཉེ་ལམ་
བདུད་རྩི་རོ་བརྒྱས་མྱོས་པའི་ཁྱུ། ། མཁའ་སྤྱོད་ཞིང་དུ་འཕུལ་བའི་མཐའ་མི་ལང་། ། ཞེས་
གསུངས་པ་དང་རྗེས་སུ་མཐུན་པར་གསེར་ལྗོངས་ནོར་འཛིན་ཡངས་པའི་ཕང་བར་འཁོད་
པའི་བླ་མ་དགེ་བའི་བཤེས་གཉེན་རྣམས་ནི་རྒྱལ་མཚན་གྱི་རྩེ་མོའི་རིན་པོ་ཆེའི་ཏོག་ལྟར་ལུང་
རྟོགས་ཀྱི་ཡོན་ཏན་དུ་མས་མངོན་པར་མཐོ་བ་དང་། ངུར་སྨྲིག་འཛིན་པའི་དགེ་འདུན་
བཙུན་པ་རྣམས་ཀྱང་མཚོ་འགྲམ་གྱི་ངང་པའི་ཚོགས་སྐད་སྙན་ལྡན་པ་ལྟ་བུས་དམ་པའི་ཆོས་ཀྱི་
སྒྲ་དབྱངས་སྒྲོག་ཅིང་། ཐོས་བསམ་སྒོམ་པས་རྒྱལ་བསྟན་རིན་པོ་ཆེ་དང་རང་གཞན་གྱི་ཕན་
བདེ་ཡར་ངོའི་ཟླ་ལྟར་འཕེལ་བར་མཛད་པ། འཆད་པ་ལེགས་བཤད་ཀྱི་གྲུ་ཆར་འདོད་དགུ་
འཇོ་བ་ཟླ་གྲགས་དཔོན་སློབ་ཀྱི་རྣམ་ཐར་ངོམ་པ། རྩོད་ངག་གནམ་ལྕགས་ཀྱི་འཁོར་ལོ་
ཐོགས་པ་མེད་པ་ཕྱོགས་གླང་ཆོས་གྲགས་ཀྱི་ཟླ་བོར་སྙེམས་པ། རྩོམ་པ་སྙན་ཚིག་གི་རོལ་མོ་ཅི་
དགར་འཁྲོལ་བར་དཔའ་བ་དགེ་དབང་གི་ཡོན་ཏན་འཛིན་པ། གོས་དཀར་ལྕང་ལོའི་རྒྱུན་
ལྡན་སྔགས་འཆང་རིག་འཛིན་དབང་བོ་རྣམས་ཀྱིས་རིའི་བུ་བྱས། ན་བུན་གྱི་གོས་གྱོན།
ལྟོ་གོས་གཏམ་གསུམ་ལ་གྱོང་བསྐུར་ནས་སློབ་དཔོན་པདྨའི་ཟབ་ཆོས་སྙན་བརྒྱུད་རྫོགས་པ་
ཆེན་པོའི་མན་ངག ཀ་དག་ཀུན་ཏུ་བཟང་པོའི་རང་ཞལ་རྗེན་པར་མཇལ་ཏེ། འཇའ་ལུས་
འོད་སྐུ་ཆེན་པོར་གྲོལ་བ། གཤེན་དབྱིངས་གདོད་མའི་མགོན་པོ་གཅེར་མཐོང་གཤེན་རིག་
མངའ་བའི་གཤེན་རབ་གཡུང་དྲུང་གི་རིག་འཛིན། བཀའ་ཐམ་གསེར་གྱི་མངའ་བདག་སྤྱི་
དཔོན་ནང་སོ་སོགས་ཆོས་དང་སྲིད་ཀྱིས་མངོན་པར་མཐོ་བའི་མཁས་གྲུབ་བསམ་གྱིས་མི་ཁྱབ་
པ་མཐའ་ཡས་པ་བྱོན། ད་དུང་ལྗོངས་འདིར་འཁོད་པའི་སྐྱེ་བོ་རྣམས་སྔོན་བསགས་བསོད་
ནམས་ཀྱི་མཐུ་ལ་བརྟེན་ནས་རིགས་རུས་ཆོ་འབྲང་ཕུན་སུམ་ཚོགས་པ་ལྷའི་རྒྱུད་དུ་འཁྲུངས་
ཤིང༌། སྟོབས་འབྱོར་མངའ་ཐང་སོགས་རྣམ་ཐོས་སྲས་ཀྱི་དཔལ་ལ་འགྲན་པར་ཕྱུག་ཀྱང་ང་
- 7 =

རྒྱལ་མེད་པ་དང་། ཕན་ཚུན་ལ་ཕྲག་དོག་དང་། ཆགས་སྡང་མི་བྱེད་པར་རྟག་ཏུ་དམན་ས་
འཛིན་པ་དང༌། དད་གུས་ཤུགས་དྲག་པོས་མཆོག་གསུམ་དང་རྒྱལ་བསྟན་ རིན་པོ་ཆེར་་
མཆོད་བཀུར་བགྱིད་པ་ཆོས་རྒྱལ་རལ་བ་ཅན་དང་མཚུངས་ཤིང༌
། ཀུན་ལ་བྱམས་པ་དང་
སྙིང་རྗེ་ལྡན་པས་རྐུས་ཇག་རི་དྭགས་གསོད་པ་སོགས་ནག་པོ་མི་དགེ་བའི་ཕྱོགས་ལ་འགོ་བའི་
ནད་བཞིན་ཤིན་ཏུ་འཛེམ་བག་བྱེད་པ་དང་། དེ་ལྟར་སྤྱིར་དགེ་བ་བཅུ་དང་། བྱེ་བྲག་ཏུ་
དཀོན་མཆོག་ལ་གུས། དམ་ཆོས་སྒྲུབ། ཡོན་ཏན་ཅན་དང་ཕ་མར་བཀུར། །རིགས་མཐོ་
རྒན་ལ་ཕུ་དུད་བྱེད། །ཟས་ནོར་སྤྱོད་མཁས་གཡོ་སྒྱུ་བྲལ། །ཕྲག་དོག་མི་བྱ་སྤྱི་ལ་སྙོམས། །
བུད་མེད་དག་ལ་ཡིད་མི་རྟོན། ། ངག་འཇམ་སྨྲ་མཁས་ཐེག་པ་ཆེ། ། བློ་ཁོག་ཡངས་ཏེ་མི་ཡི་
ཆོས། ། གཙང་མ་དྲུག་ཅེས་བྱ་བ་ལ། ། གནས་པའི་སྐྱེས་བུ་ཡ་རབས་བཞིན། ། ཞེས་
གསུངས་པ་ལྟར་གྱི་བྱ་སྤྱོད་བཟང་པོ་དང་ལྡན་པ། མདོར་ན་སེར་སྐྱ་མཆོག་དམན་དག་གི་
རྣམ་དཔྱོད་མཁའ་ལྟར་ཡངས་ཤིང་ཙན་དན་གྱི་ལོ་འདབ་དང་འགྲན་པར་འཇམ་པ་དང་
སྒོ་གསུམ་དམ་པའི་ཆོས་དང་རྒྱལ་པོའི་བཀའ་ཁྲིམས་དང་མཐུན་པར་སྤྱོད་པ་དང༌། ཁྱད་
པར་ཡབ་མེས་དུས་ཀྱི་སྲོལ་གང་ཡིན་པ་དེ་ཉིད་གཙོ་བོར་བཟུང་སྟེ་ཆ་ལུགས་དང་སྐད་རིགས་
སོགས་གཅིག་གྱུར་ལས་གང་དྲན་མི་བྱེད་པ་དང་། རྣམ་པ་ཀུན་ཏུ་ལས་འབྲས་བརྩི་ཞིང་སྨྱུང་is
གནས་སྲུང་བ། མ་ཎི་འདོན་པ། ཕྱག་སྐོར་བྱེད་པ། བསང་གསུར་གཏོང་བ། སྒོ་སྟེང་is
སོགས་ལ་ཇོ་དར་དང་དར་གྱི་ལྡ་ལྡི་འཐེན་པ་དང་། ངལ་རྩོལ་གྱི་སྐབས་སུ་ཡང་མ་ཎི་འདོན་it
པ་སོགས་བྱ་བ་མཐའ་དག་ཆོས་དང་འབྲེལ་བ་ཤས་ཆེ་བ་འདི་ཉིད་ནི། ཇི་སྐད་དུ། རོང་
སྟོན་ཆོས་ཀྱི་རྒྱལ་བོའི་འཕྲིན་ལས་ཀྱིས། ། གསེར་ལྗོངས་དཀྱིལ་འཁོར་རྣམ་པར་དཀར་བ་
འདི། །སྟོང་ཕྲག་ཟླ་བའི་སྤུ་ལོང་རབ་གཡོས་པས། །སྨག་རུམ་ལྷག་མེད་བྱས་པའི་མཐུ་འམ་
ཅི། ། ཞེས་གསུངས་པ་ལྟར་རོ། ། དེས་ན་སྣོད་ལ་བཀྲ་ཤིས་ཀྱི་བྱིན་ཆགས་ཏེ་རྩི་ཤིང་ནགས་
ཚལ་གྱི་བོངས་ཚོད་དགུང་དུ་རེག་པ། འབྲུ་དྲུག་སྙེ་མའི་ལང་ཚོ་གཡུར་དུ་ཟ་བ། གྲོང་དང་
གྲོང་ཁྱེར་གྱི་བཀོད་པ་ལྷ་ལས་ལྷག་པ། གསེར་དངུལ་དར་ཟབ་ཀྱི་འབྱོར་བ་ཀླུ་ལས་འཕགས་
པ། བཅུད་ལ་བཀྲ་ཤིས་ཀྱི་དགེ་མཚན་གཡང་དུ་ཆགས་པས་མི་མཐུན་པའི་འཐབ་རྩོད་མེད་
པ། མི་འབྱོར་བའི་དབུལ་ཕོངས་མེད་པ་སོགས་ཆོས་སྲིད་ཟུང་གི་ཡོན་ཏན་དུ་མས་མངོན་
པར་མཛེས་ཤིང༌། དུས་ཀུན་བདེ་སྐྱིད་སྙན་གསུམ་འཛོམས་པའི་ཞིང་འདི་ངོ་མཚར་ལྷའི་
ཡུལ་དང་སྒོ་ཀུན་ནས་མཚུངས་པས་གཞན་ལ་འགྲམ་ཆུ་ལྡང་མི་དགོས་པའི་སྣོད་བཅུད་ཀྱི་དགེ་
མཚན་རབ་ཏུ་རྒྱས་པས་སོ། །
སྨྲས་པ།
- 8 -

རེ་བ་ཀུན་སྐྱོང་བསམ་འཕེལ་དབང་གི་རྒྱལ། །
རེབ་ཚའི་གོང་དུ་ཆགས་པའི་ཡུལ་ལྗོངས་འདིའི། །
བརྟན་གཡོའི་ཕུན་ཚོགས་དག་པའི་ཞིང་གི་སྤུན། །
ཤས་ཙམ་བརྗོད་ལ་བདག་ཉིད་སྐལ་བ་བཟང༌། །
ཞེས་བར་སྐབས་ཀྱི་ཚིགས་སུ་བཅད་པའོ། །
གཉིས་པ། བར་དུ་དགེ་བའི་གཏམ་ཡུལ་སྡེ་སོ་སོའི་ལོ་རྒྱུས་
ངེས་ཚོད་གསལ་བོར་བརྗོད་པ།
དེ་ཡང་ཆོས་སྲིད་གཉིས་ཆར་ནས་འགྲན་ཟླ་དང་བྲལ་བའི་ཕ་རོང་བོ་ཚང་ཞེས་ཡོངས་སུ་
གྲགས་པའི་སྔོན་བྱུང་གི་ལོ་རྒྱུས་མདོ་ཙམ་ཞུ་ན། ཇི་སྐད་དུ། གསེར་ལྗོངས་ཡུལ་གྱི་པཎྜི་ཏ་
ཆེན་པོ་ངག་དབང་མི་ཕམ་ཟླ་བའི་ཞལ་ནས། གནའ་དུས་ཉི་མ་དབུས་ཀྱི་རྒྱལ་ཁམས་ནས། །
རིག་སྔགས་འཆང་བའི་འཚོ་བྱེད་རྒན་པོ་ཞིག ། འབྱུང་འགྱུར་ལུང་དུ་བསྟན་པའི་འཕྲིན་
བཟུང་སྟེ། ། གོམས་པའི་འདེགས་འཇོག་ཕྱོགས་འདིར་བཀོད་ཅེས་ཐོས། ། ཞེས་གསུངས་
པ་ལྟར། དབུས་གཙང་རུ་བཞིའི་ནང་ཚན་དབུ་རུ་བྱང་གི་ཕྱོགས། གཉན་ཆེན་ཐང་ལྷའི་
ཞོལ། འདམ་འོ་མའི་ཐང་ཞེས་པ་དེར་རོང་བོ་ཞེས་པའི་འབྲོག་སྡེ་ཆེན་པོ་ཞིག་ཡོད་པའི་ནང་
ནས་འཁོན་གྱི་རིགས་ལས་བྱུང་ཞིང་གསང་སྔགས་ཀྱི་གྲུབ་པ་བརྙེས་པའི་རྣལ་འབྱོར་པ་གསོ་
རིག་ལ་ཤིན་ཏུ་མཁས་པ་ལྷ་རྗེ་ཞེས་འབོད་པ་དེ་ཉིད་དུས་རེ་ཞིག་ཚེ། ས་སྐྱ་གོང་མ་རིན་པོ་ཆེ་
ལ་མཇལ་དུ་ཕྱིན་པས་ན། དེ་དུས་འགྲོ་མགོན་ཆོས་རྒྱལ་འཕགས་པས་ས་སྐྱའི་གདན་ས་
མཛད་པའི་སྐབས་ལགས་པས། བླ་མ་རིན་པོ་ཆེའི་ཞལ་ནས། ལྷ་རྗེ་ཁྱོད་རང་འདིར་མ་
བཞུགས་པར་མདོ་སྨད་དུ་སོང་དང་ཁྱོད་ཀྱི་རིགས་བརྒྱུད་ཀྱིས་སངས་རྒྱས་ཀྱི་བསྟན་པ་ལ་ཕན་
ཐོགས་པ་ཡོང་གསུངས་པ་ན། ལྷ་རྗེ་ནས་ཞུས་པ། བདག་ལ་འཕྲལ་ཕུགས་ཀྱི་བློ་ཐམས་
ཅད་གཏད་ཐུབ་པའི་ཆོས་སྐྱོང་ཁྱད་པར་ཅན་ཞིག་གནང་ན་བཀའ་བཞིན་བགྱིད་འཚལ་ལོ་
ཞུས། དེ་ནས་བླ་མ་རིན་པོ་ཆེའི་ཞལ་ནས། གནོད་སྦྱིན་དྲེགས་པ་ལྕམ་སྲིང་ཁྱོད་ལ་སྟེར་བ་
ཡིན་གསུངས་པ་ན། ཡང་ལྷ་རྗེ་ནས། དེ་ལེགས་མོད་ཀྱང་ལྕམ་སྲིང་གིས་དྲང་དོན་དུ་
འཇིག་རྟེན་པའི་ཚུལ་བཟུང་ཡོད་སྟབས་འཁུ་ལྡོག་ཆེ་བས་བསྟེན་མཆོད་དཀའ། དེ་མི་དགོས་
— 9 =

གཞན་ཞིག་གནང་བར་ཞུ་ཞུས་པ་ན། འོ་ན་མ་གཅིག་དཔལ་ལྡན་ལྷ་མོ་སྟེར་གསུངས། ལྷ་
རྗེ་ནས། 
དེ་ཡང་ལེགས་ནའང་གནོད་བྱེད་ཀྱི་དགྲ་ལ་ཟད་པའི་ཚེ་རྦད་མཁན་ནུས་མཐུ་ཆུང་ན་
ཚུར་ལྡོག་པའི་ཉེན་ཡོད་པས་དེ་ཡང་མི་དགོས་གཞན་ཞིག་གནང་བར་ཞུ་ཞུས། བླ་མའི་ཞལ་
ནས། འོ་ན་ཁྱོད་རང་གིས་འདེམས་ཤིག་གསུངས། ལྷ་རྗེ་ནས། ང་རང་མཐའ་འཁོབ་ཀྱི་
ཡུལ་དུ་བསྟན་པ་དང་འགྲོ་བའི་དོན་དུ་འགྲོ་དགོས་སྟབས། ཡི་དམ་དང་ཆོས་སྐྱོང་དབྱེར་
མེད་པ་བསྟན་སྲུང་རྒྱ་མཚོའི་སྡེ་དཔོན་རྡོ་རྗེ་ནག་པོ་ཆེན་པོ་གུར་གྱི་མགོན་པོ་གནང་བར་ཞུ་
ཞུས་པ་ན། བླ་མ་རིན་པོ་ཆེ་ཐུགས་གཏིང་ནས་དགྱེས་ཏེ་ཤིན་ཏུ་ལེགས་གསུངས་ནས་དེ་མ་
ཐག་ཏུ་སྐུའི་རྟེན་གསེར་མགོན། གསུང་གི་རྟེན་མན་ངག་གི་བེའུ་བུམ། ཐུགས་ཀྱི་རྟེན་
ལྕགས་ཀྱི་རྡོ་རྗེ་རྩེ་དགུ་བ། བཅུ་དྲུག་ལྟག་སྤྲོད་ཀྱི་ཌ་མ་རུ། ཙན་དན་དཀར་པོས་ཡུ་བ་
བྱས་པའི་རུ་མཚོན། ཉིད་ཀྱི་ཕྱག་མཁར་བཅས་གནང་སྟེ། མདོ་སྨད་དུ་སོང་ལ། ལྷ་
མཆོག་གུར་ལ་བློ་གཏོད། རི་བོ་ཆེ་ལ་རྒྱབ་གཏོད། གདོང་རིང་སྣ་ནས་གཞི་ཟུངས་དང་།
ས་རྡོ་རྗེའི་དབྱིབས་དང་འདྲ་བའི་རྐེད་པ་ནས་ཁྱོད་ཀྱི་རིགས་རྒྱུད་ཀྱིས་སངས་རྒྱས་ཀྱི་བསྟན་པ་
ལ་ཕན་ཐོགས་པ་ཡོང་། གཞན་ཡང་རིགས་རྒྱུད་ཕྱིས་འབྱུང་ཀུན་གྱིས་ཀྱང་ལྷ་མཆོག་གུར་
སྲུང་མར་བསྟེན་ནས་བློ་གཏད་ན་འཕྲལ་ཕུགས་ཀྱི་དོན་ཐམས་ ཅད་འགྲུབ་པར་འགྱུར་བ་
སོགས་ཀྱི་བསླབ་བྱ་དང་ལུང་བསྟན་མང་དུ་བསྩལ་པ་ན། ལྷ་རྗེ་ཉིད་ནས་ཀྱང་བླ་མའི་བཀའ་
ལུང་གསེར་གྱི་ཅོད་པན་སྤྱི་གཙུག་ཏུ་བཅིངས་ཏེ་རབ་བྱུང་ལྔ་བའི་སྟོད་ཙམ་ལ་རིམ་གྱིས་མདོ་
སྨད་དུ་བྱོན། རེབ་གོང་སྟོད་ཀྱི་ས་ཆ་ལུང་བཟང་ཞེས་བྱ་བར་ཇག་པ་འགའ་ཞིག་གིས་གཙེས་
པ་ན་ཆོས་སྐྱོང་ར་མདར་སྦྲན་ཏེ་རྡོ་ཟོར་དྲག་ཏུ་བརྡབས་པས་ན། དེ་མ་ཐག་བྲག་སྣ་ཆེན་པོ་
ཞིག་བསྙིལ་བས་ཇག་པ་རྣམས་ཤིན་ཏུ་སྐྲག་ནས་ཅི་བྱ་གཏོལ་མེད་དུ་གྱུར་ཏེ་བཤགས་པ་ཕུལ། །
རེ་ཞིག་བྲག་སྣ་དེར་ཅུང་ཞིག་བཞུགས་པས་ལྷ་རྗེ་བྲག་སྣ་བ་ཞེས་ནུས་མཐུ་ཆེ་བའི་སྙན་པའི་
གྲགས་པ་ཕྱོགས་ཀུན་ཏུ་རྒྱས་སོ། ། དེ་ནས་བླ་མས་ལུང་བསྟན་པའི་གནས་རྣམས་བཙལ་བར་
རི་བོ་ཆེ་ལ་རྒྱབ་གཏོད་ཅེས་པ་དང༌། ཁྱུང་དཀར་པོ་གནམ་ལ་འཕྱོ་བའི་རི། ཞེས་པ་དེ་སེ་
ཀུ་བྱ་ཁྱུང་དང་རི་ཆེན་གཉིས། སྟག་ཁྲ་བོ་ཞེས་པ་སྟག་ལུང་རི་བོ་དང་། གདོང་རིང་སྣ་
མཁར་གོང་གདོང་གཞུག་གི་སྣར་ངེས་བཟུང་སྟེ་གསེར་ལྗོངས་རྒྱལ་ཐང་དང་ཧོར་སྙན་བཟང་
གཉིས་སུ་གཞི་ཕབ། ཡང་རི་བོ་ཆེ་ཟེར་བ་བློན་ཆེའི་རི་ཆེན་ལ་ངོས་བཟུང་སྟེ་དེར་བཞུགས་
ཟེར་བའང་ཡོད། དེ་ནས་གཙན་ཚ་ཁྲི་ཀའི་བུ་མོ་ཞིག་བཙུན་མོར་བསུས་ཏེ་ཁྱིམ་བཟུང་།
གཅན་ཚའི་དཔོན་པོས་མཆོད་གནས་སུ་བཀུར། ཡུལ་དེ་ནས་ཀྱང་འཚོ་བྱེད་གཞོན་ནུ་ལྟ་
བུའི་སྨན་གྱིས་འགྲོ་ཕན་ཤིན་ཏུ་ཆེ་བ་བྱུང་བས་ན། སྐབས་ཤིག་གཅན་ཚའི་ཡུལ་ཕྱོགས་ཀྱི་
— 10 —

བྱིས་པ་རྣམས་ལ་ལྷ་འབྲུམ་བསྒོས་པས་བྱིས་པ་གཅིག་ཀྱང་མ་གྲོན་པར་ལེགས་པོ་བྱུང་བ་ལ་
དགའ་སྐྱེས་སུ་ལ་རིང་ཐོ་ཡིས་མན་ཆད། དགུ་རོང་སྣ་འཁྱིལ་ཡན་ཆད་ཕུལ་པ་ཡིན་ཞེས་ནང་
སོའི་ཡིག་ཚང་དུ་འདུག་ཅེས་གླེང་ངོ༌། ། དེ་ནས་རྩིས་མཁན་ཞིག་གིས་མདོ་སྡེ་པདྨ་དཀར་བོ་
ཞིག་བཞེངས་ན་སྲས་འབྱུང་བར་ལུང་བསྟན་པ་ལྟར་མདོ་སྡེ་དེ་ཉིད་གསར་བཞེངས་མཛད་པ་
ལ་བརྟེན་ནས་སྲས་ཤིག་འཁྲུངས་པའི་མཚན་ལ་མདོ་སྡེ་འབུམ་བཏགས། དེ་ཆེར་ལོན་པ་ན་
ཡབ་ཀྱིས་སྲས་ཁྲིད་དེ་གཙན་ཚའི་ལ་རིང་རྐེད་དུ་སོང་སྟེ་རྗེས་སུ་ངའི་པུར་ས་ཆ་འདིར་ཞོག་
དང༌། མདུན་ན་བྲག་བླ་མ་ཟེར་བའང་ཡོད་པས་ངའི་རིགས་རྒྱུད་འདི་ལ་བླ་མ་བཟང་པོ་རེ་
རྒྱུན་མི་ཆད་པར་ཡོང་གསུངས་ནས་ས་མིག་ཏུ་དོང་ཙེ་ཞིག་བཅུག་སྟེ་རྗེས་སུ་བང་སོའི་སར་ལྟ་
མཁན་སྐྱིད་སྟོན་འཁོར་ལོ་ལ་ཤོད་ཅེས་ཞལ་ཆེམས་བསྩལ། དེ་ནས་རིང་པོ་མ་ལོན་པར་རྣལ་
འབྱོར་གྱི་དབང་ཕྱུག་ཆེན་པོ་རོང་ཆེན་ལྷ་རྗེ་དེ་ཉིད་སྐུ་གྲོངས་པ་ན། སྲས་མདོ་སྡེ་འབུམ་གྱིས་
ཡབ་ཀྱི་ཞལ་ཆེམས་ལྟར་སྐྱིད་སྟོན་འཁོར་ལོར་བང་སོའི་སར་བལྟ་དགོས་པའི་ལས་བཅོལ་བའི་
ཚེ་ན། དམ་པ་དེ་ཉིད་ཀྱིས་ཁྱོད་ལ་ས་འདི་ལས་ལྷག་པ་ཞིག་རྙེད་རྒྱུ་མེད། ང་རང་ལ་ཤིན་
ཏུ་འཚུབ་པས་གོམ་པ་རེ་ལ་གསེར་ཞོ་དོ་རེ་དགོས་ཟེར་བ་ལྟར་ཐུགས་འདོད་བསྐངས་ཏེ་བལྟར་
བཅུག་ནས་གདུང་མ་ཉམས་པར་དེར་སྦས་ནས་མདོ་སྡེ་འབུམ་སོགས་རྗེས་འབྲངས་ཀུན་གྱིས་
དགོངས་རྫོགས་རྒྱ་ཆེན་པོ་བསྒྲུབས། ས་དེར་ད་ལྟའི་བར་དུ་རྒྱུན་མ་ཆད་པར་ཕ་རོང་བོ་ཚང་
གིས་ལོ་རེ་བཞིན་གཏེར་འབུལ་གྱི་སྲོལ་རྒྱུན་ཚུགས་ཡོད་དོ། །
དེ་ཡང་ཐམས་ཅད་མཁྱེན་པ་ངག་དབང་མི་ཕམ་ཟླ་བའི་ཞལ་ནས། ཞིང་འདིར་སྔོན་
ཚེ་བསམ་རིན་སྐུ་མཆེད་ཀྱིས། །སྟོང་འཁུན་གནམ་ནས་གསེར་གྱི་ལུང་མནོས་ཏེ། །ཡངས་
པའི་རྒྱལ་ཁམས་རང་རིགས་ཉི་འོག་ཏུ། །དབང་བསྡུས་ཆོས་ཀྱི་སྲོལ་ཆེན་ཕྱེས་པར་གྲགས། །
ཞེས་གསུངས་པ་ལྟར་རོང་ཆེན་མདོ་སྡེ་འབུམ་དང་གཙན་ཚའི་དཔོན་པོ་འབུམ་ཡག་རྒྱལ་གྱི་
སྲིང་མོ་ལྷ་ཡག་སྒྲོན་མ་གཉིས་ལ་ཡང་བུ་དགུ་དང་བུ་མོ་གཅིག་འཁྲུངས་པའི་བུ་དགུ་པོ་དེ་དག་
ལ་ཡུལ་མི་རྣམས་ཀྱིས་ལྷ་འདྲ་བ་གསུམ་དུ་གླེང་བ་བླ་མ་གསུམ་ཡིན། མི་འདྲ་བ་གསུམ་དུ་
གྲགས་པ་སྤྱི་དཔོན་ནང་སོ་གསུམ་པོ་ཡིན། འདྲེ་འདྲ་བ་གསུམ་ཞེས་ཟེར་བ་ནང་དམེ་བྱས་
པས་དེ་ལྟར་གྲགས་སོ། །
སྐབས་ཤིག་ལ་མདོ་སྡེ་འབུམ་གྱིས་བུ་འབྲིང་པོ་གསུམ་ཁྲིད་ནས་རི་དྭགས་བཤོར་བར་
སོང་སྟེ་བོན་ཁོག་ནས་ཤུ་བ་ཞིག་བསད་པར་བུ་གསུམ་ལ་ཁྱེད་ཅག་སྔོན་དུ་སོང་ལ་ཤུ་བའི་རོ་ལ་
བདག་པོ་རྒྱོབས་དང་ང་རྗེས་སུ་ཡོང་ཞེས་ཁོ་གསུམ་སྔོན་དུ་བཏང་ནས་རང་ཉིད་དལ་བུས་སོང་
ཚེ། བུ་ཆེ་བ་གུ་རུས་ཤུ་བའི་རྭ་ལ་འཇུས་འདུག་པར་ཁྱོད་ཀྱི་རྒྱུད་ལ་ཁྲི་དཔོན་དང་སྟོང་
11

དཔོན་བྱེད་ནུས་པ་ཡོང་། ཤྭ་རྭ་ལ་ཡལ་ག་བཅོ་བརྒྱད་ཡོད་པས་ཐོག་མར་ཁྱིམ་ཚང་བཅོ་
བརྒྱད་དུ་གྱེས་ཡོང་ཞེས་བཤད་པ་ལྟར་རྗེས་སོར་རོང་བོ་ཡར་ནང་གི་གཞི་བཟུང་བ་རིམ་བཞིན་
འཕེལ་བའི་རྒྱུད་པ་ཕ་རོང་བོ་ཚང་གི་རོང་འབྲོག་གཉིས་ཡིན། འབྲིང་པོ་ཀླུ་རྒྱལ་འབུམ་གྱིས་
ལྟོ་བ་མནན་འདུག་པར་ཁྱོད་ཀྱིས་བློན་ཆེ་ནས་བཅའ་སྡོད་གྱིས་ཤིག རྒྱུད་པ་འཕེལ་སྟོབས་
ཆེ་བ་ཡོད་ཅེས་བཤད་པས་རོང་བོ་བློན་ཆེ་ནས་གཞི་བཟུང་བའི་རྒྱུད་པ་ད་ལྟ་ཕ་རོང་བོ་བློན་ཆེ་
ཞེས་གྲགས་པ་དེ་ཡིན། ཆུང་བ་རྡོ་རྗེ་འབུམ་གྱིས་སུག་བཞི་བཟུང་འདུག་པས་རྨིག་པས་ས་
གཅོད་དགོས་སྟབས་ཁྱོད་ཀྱིས་ཐག་རིང་ཙམ་ནས་དཔོན་པོ་འཛིན་པ་འོང་ཞེས་བཤད་པ་ལྟར་
རྗེས་སོར་རོང་བོ་མར་ནང་གི་གཞི་བཟུང་བས་རོང་བོ་མར་ནང་དང་རྡོ་སྦིས་རོང་བོའི་རྒྱུད་
འདི་ཡིན། དེ་དུས་ཤུ་གསོད་སར་ད་ལྟ་ཡང་ཤུ་རྫོང་དུ་གྲགས། རོང་བོ་ཡར་ནང༌། རོང་
བོ་བློན་ཆེ། རོང་བོ་མར་ནང་གསུམ་ལ་རོང་བོ་ཁ་གསུམ་ཟེར་ལ་ནང་སོ་འདི་གསུམ་གྱི་དཔོན་
རྒྱུད་དང་རུས་རྒྱུད་ད་དུང་མ་ཉམས་པར་ཡོད་དོ། །
ཡང་སྔར་བཤད་པའི་རོང་ཆེན་མདོ་སྡེ་འབུམ་དེ་ཉིད་ལ་སྲས་དགུ་དང་སྲས་མོ་གཅིག་
ཡོད་པ་ལས་འཕགས་པ་རིགས་གསུམ་མགོན་པོའི་རྣམ་འཕྲུལ་དང་པོ་གསུམ་ནི། རོང་བོ་བླ་
མ་བསམ་གཏན་རིན་ཆེན་དང་། ཀུན་སྤངས་གྲགས་པ་རྒྱལ་མཚན། ཏཱ་ཀོ་ཤྲཱི ( ཆབ་སྲིད་
ཀྱི་བླ་མ་ཆེན་པོ་ཞེས་ཐུའུ་བཀྭན་ཆོས་ཀྱི་ཉི་མས་གསུངས) བློ་གྲོས་སེང་གེ་གསུམ་ཡིན། ཆེ་བ་
མཁས་གྲུབ་ཆེན་པོ་རོང་སྟོན་བསམ་གཏན་རིན་ཆེན་ནི། ཡབ་རྗེ་བླ་མ་སྐལ་ལྡན་རྒྱ་མཚོའི་སྐུ་
ཕྲེང་སྔོན་མ་ལྗོངས་འདིར་བཀའ་དྲིན་ཤིན་ཏུ་ཆེ་བ་ཞིག་ལགས་ཏེ། དེ་ཡང་མཁན་སློབ་
མཚན་ཉིད་དང་ལྡན་པའི་སྤྱན་སྔར་རབ་ཏུ་བྱུང་པས་མཚན་ལ་བསམ་གཏན་རིན་ཆེན་ཞེས་
གསོལ་ལོ། ། ཤར་ཕྱོགས་པ་རིགས་པའི་དཔའ་བོ་ཞེས་ཞུ་བ་ཆོས་རྗེ་དོན་གྲུབ་རིན་ཆེན་ལྷ་དང་
བླ་མའི་ལུང་གིས་མངགས་ཏེ་དཔལ་ལྡན་བྱ་ཁྱུང་གི་ཆོས་སྡེ་གསར་འདེབས་ཀྱི་ཕྱིར་རང་གི་
འཁྲུངས་ཡུལ་ཤ་སྦྲང་དུ་ཕེབས་སྐབས་དེ་ལས་ཡོངས་སུ་རྫོགས་པ་དགེ་སློང་གི་སྡོམ་པ་མནོས་
ཤིང་ཟབ་རྒྱས་ཆོས་ཀྱི་བགོ་སྐལ་ཟད་མི་ཤེས་པ་བཞེས། ས་དཀྱིལ་ཏཱ་བེ་ཧུ་དང་མཆོད་ཡོན་དུ་
འབྲེལ་ནས་རྒྱལ་ཐང་གི་དབུས་ས་རྡོ་རྗེ་འདྲ་བའི་ལྟེ་བ་དགོན་ཁུག་ཏུ། རབ་བྱུང་དྲུག་པའི་
བགྲང་བྱ་བཅུ་དྲུག་པ་ཆུ་ཕོ་རྟ། སྤྱི་ལོ་ཆིག་སྟོང་གསུམ་བརྒྱ་ཞེ་གཉིས་ལ་གསེར་ལྗོངས་ཡུལ་གྱི་
ཤཱི་ལེནྡྲ་ཆེན་པོ་ཕྱོགས་ཐམས་ཅད་ལས་རྣམ་པར་རྒྱལ་བ་རོང་བོ་བདེ་ཆེན་ཆོས་འཁོར་གླིང་གི་
ཐོག་མའི་གཞི་འདིང་བར་མཛད་པས། ཉི་ཐང་བས། མདོ་སྨད་རོང་བོའི་ཆུ་གཏེར་དུ། །
ཐོས་བསམ་ནོར་བུས་ཕྱུག་པའི་གླིང༌། ། སྤྲུལ་བྱེད་བསམ་གཏན་རིན་ཆེན་ཞེས། ། ཡོངས་
འཛིན་མཆོག་གི་ཟློས་གར་བསྒྱུར། །ཞེས་གསུངས་སོ། །དེ་ནས་ས་བརྟགས་བསླངས་སྦྱངས་
- 12 -

པ་སོགས་རྒྱུད་དོན་ལྟར་ཕྱག་ཏུ་བསྟར་ཏེ་ས་འཛིན་ལྷ་ཁང་དུ་དུས་གསུམ་སངས་རྒྱས་ཀྱི་སྐུ་
བརྙན་བཞེངས་ཤིང་། དགེ་འདུན་གྱི་སྡེ་གསར་འཛུགས་ཀྱི་སྒོ་ཙམ་བཏོད་ཟེར། འོན་
ཀྱང་། བཤད་ཚུལ་གཞན་ཞིག་ལ། སྐབས་འདིར་སྤྱིར་དགེ་འདུན་གྱི་འདུས་སྡེ་ཆེན་པོ་
ཞིག་མེད་པ་ལས་ཆུང་ངུ་མང་དུ་ཡོད་དེ། ཆོས་རྗེ་དོན་གྲུབ་རིན་ཆེན་ཁོང་ཁོ་ནས་ཀྱང་ཕྱོགས་
འདིར་དགོན་སྡེ་མི་ཉུང་བ་སྐྲུན་བཞིན་པའི་སྐབས་སུ་ཡང་། སྡེ་བ་རེ་ལ་མཆོད་གནས་ཀྱི་
དགོན་པ་ཆུང་ངུ་རེ་ཡོད་པར་མ་ཟད་འཆད་ཉན་ཀྱང་ཅུང་ཟད་རེ་དར་ཡོད་པའི་རྒྱུ་མཚན་
མང་བས་དཔྱད་གཞི་ཆེ། དེ་ཡང་ཆོས་རྗེ་བསམ་གཏན་རིན་ཆེན་གྱིས་ཆོས་སྡེ་ཆེན་པོ་འདི་
ཉིད་བཏབ་རྗེས་རེབ་གོང་སྟོད་སྨད་བར་གསུམ་གྱི་དབེན་པའི་གནས་རྣམས་སུ་ཆ་ཤས་ཆེར་
སྒྲུབ་པ་གནང་བའི་ཐུན་གསེང་དག་ཏུ་སྐུ་མཆེད་རྣམ་གཉིས་ཀྱིས་གཙོས་སྐལ་ལྡན་གྱི་གདུལ་བྱ་
མང་པོ་ཟབ་རྒྱས་ཆོས་ཀྱིས་ཡུན་རིང་བསྐྱངས་ཤིང་རེབ་གོང་མར་ནང་ནས་ཀྱང་སྐུ་མཆེད་ནང་
སོས་གདན་དྲངས་ནས་དེ་གར་བཞུགས་ཐོག་རབ་བྱུང་དྲུག་པའི་མེ་སྤྲེལ་ཡས་མས་ཅི་རིགས་སུ་
རོང་བོ་མར་ནང་ཤིང་ལེ་ཁའི་དགོན་པ་བཀྲ་ཤིས་ཆོས་རྫོང་དང་རྡོ་སྦིས་དགོ་རིའི་གྲྭ་ཚང་
གཉིས་ཀྱང་གསར་འདེབས་གནང་ནས་དགུང་ལོ་ལྔ་བཅུ་པ་རབ་བྱུང་དྲུག་པའི་བགྲང་བྱ་སོ་
བདུན་པ་ཆུ་ཡོས་དང་སྤྱི་ལོ1363ལོར། སྤྲུལ་བའི་བཀོད་པ་རེ་ཞིག་བསྡུས་སོ། །
དེ་ནས་སྐུ་མཆེད་གཉིས་པ་ཀུན་སྤངས་གྲགས་པ་རྒྱལ་མཚན་གྱིས་གདན་ས་བསྐྱངས་པ་
ཡིན་ལ་ཁོང་གིས་གཞོན་ནུ་ཉིད་ནས་ཚེ་འདིའི་འཁྲི་བ་བཙན་ཐབས་ཀྱིས་བཅད་དེ་སྒྲུབ་པ་
ཉམས་བཞེས་ཤ་སྟག་གནང་བས་འཕགས་པ་སྤྱན་རས་གཟིགས་ཀྱི་ཞལ་མངོན་སུམ་དུ་མཇལ་
བ་སོགས་གྲུབ་པའི་གོ་འཕངས་མཐོན་པོར་གཤེགས། ཡང་མཁས་གྲུབ་ཆེན་པོ་བླ་མ་བསམ་
གཏན་རིན་ཆེན་གྱི་སྐུ་མཆེད་གསུམ་པ་ཏཱ་ཀོ་ཤཱི་བློ་གྲོས་སེང་གེ་ནི་གཞོན་དུས་ནས་ཁུ་བོ་གཙོ་
བྱས་པའི་དགེ་བའི་བཤེས་གཉེན་རྣམས་ལས་རིག་པའི་གནས་ཐམས་ཅད་ལ་སོ་སོར་སྦྱངས་པ་
ཆེ་ཞིང་། སྐྱེས་ཐོབ་ཀྱི་མཁྱེན་རབ་རྣོ་ལ་ཚུལ་ཁྲིམས་རྣམ་པར་དག་པ་སོགས་ཀྱི་སྐུ་ཡོན་དང་
འཕྲིན་ལས་ཀྱི་སྙན་པ་ཤིན་ཏུ་རྒྱས་པ་ན། རྒྱ་ནག་ཏཱ་མིང་ཟོན་ཏེ་རྒྱལ་པོས་གདན་འདྲེན་གྱི་
མི་སྣ་སྔ་ཕྱིར་མངགས་པ་ལྟར་ཟོན་ཏེ་ཁྲི་ལོ་གཉིས་པའི་སྟེང་རྒྱལ་ཁབ་ཆེན་པོར་གདན་དྲངས།
རྒྱལ་བོ་འཁོར་བཅས་ལ་རྣམ་འཇོམས་དཀར་བོའི་རྗེས་གནང་གིས་ཐོག་དྲངས་ཟབ་རྒྱས་ཀྱི་
ཆོས་ཆར་དགུང་ནས་ཕབ། ཆོས་གོས་ཉི་ཟེར་ལ་འགེལ་བ་སོགས་ཀྱི་གྲུབ་རྟགས་མང་དུ་
བསྟན། དེའི་ཚེ་གོང་མ་ཟོན་ཏེ་རྒྱལ་པོའི་བཀའ་ལུང་ལས། ད་ལྟ་བློ་གྲོས་སེང་གེ་ཁྱོད་ཚུལ་
ཁྲིམས་བརྟན་པོ་སྲུང་བ། སེམས་སྟོང་པར་གནས་ཏེ་ཐེག་གསུམ་གྱི་དོན་ཟབ་མོ་ལ་བརྩོན་
ཞིང་ཡང་དག་པའི་ཆོས་བཤད་པ་དེས་སེམས་རྩེ་གཅིག་ཏུ་བདེན་པར་དག་ནས་ངས་སེམས་པ་
- 13 -

རབ་ཏུ་དགའ། དེའི་དོན་དུ་ཁྱོད་ལ་ཧུང་ཟེའུ་དམེའུ་དབུ་ཀོ་ཤྲིའི་ལས་ཀ་བྱིན་པ་ཡིན།
ཞེས་གསེར་གྱི་བཀའི་གླེགས་བུ། ཧུང་ཟེའུ་དམེའུ་དབུ་ཏཱ་ཀོ་ཤྲཱིའི་ལས་ཀ་གསེར་གྱི་ཐམ་ག་གྲུ་
སྒོར། དེ་མཐུན་གྱི་ན་བཟའ་ཉེར་སྤྱད་སོགས་ནམ་འཕང་ཅན་དུ་མ་གནང་བ་ལས་མང་ཞིག་
སོ་ཕག་ཡན་ཆད་ད་ལྟ་ཡང་མཇལ་རྒྱུ་ཡོད་ཅིང་། ལུང་ལས་འདི་དག་ཕྱིས་སུ་སྐྱབས་མགོན་སྐུ་
ཕྲེང་ཕྱི་མ་རྣམས་ཀྱིས་བདག་གིར་བཞེས་བཞིན་ཡོད་དོ། ། དེ་ནས་རིང་མིན་ཕྱིར་རང་གི་
འཁྲུངས་ཡུལ་རེབ་གོང་དུ་ཕེབས་ནས་རོང་འབྲོག་གི་སྡེ་ཁྲི་ཕྲག་མང་པོ་མངའ་འོག་ཏུ་བསྡུས།
བཙུན་ཁྲལ་བཞེས་པ་དང་། གསེར་ཁང་དང་། མགོན་པོ་རྭ་སྐྱེས་སུ་གྲགས་པའི་ལྷ་ཁང་
རྣམས་རྟེན་བརྟེན་པ་བཞེངས་པ་རྣམས་ལ་ཡང་གོང་མས་ཕུལ་བའི་ཡིག་བྱུང་ཡོད་པ་རེད།
རྒྱ་ནག་གོང་མ་ལ་འབྲེལ་བ་བྱུང་དོན་གཙོ་བོ་ནི་རྨ་ཆུའི་ནང་ལོགས་སུ་སྙན་པ་མངའ་ཐང་
དབང་བཙན་སོགས་ཀྱིས་གོང་ན་མེད་པར་གྱུར་པས་ཡིན་པར་སེམས་སོ། ། རང་གི་གཟིམ་
ཁང་དང་གྲྭ་ཁང་རྣམས་ཀྱང་གསར་འབུབ་མང་དུ་མཛད། རེབ་གོང་སྟོད་སྨད་བར་གསུམ་
ནས་གྲྭ་རྒྱུན་ཀྱང་མང་དུ་འདུས་པ་སོགས་ཀྱི་སྒོ་ནས་བླ་དཔོན་ཟུང་འབྲེལ་གྱི་ཁྲི་འཕང་མཐོན་
པོར་བཞུགས་ཏེ་ཆོས་སྡེ་ཆེན་པོ་ཡང་དར་ཞིང་རྒྱས་པར་མཛད། ད་དུང་ཁོང་དགུང་ལོ་བཅོ་
བརྒྱད་ཀྱི་དུས་ན་རིག་པའི་གནས་ལྔ་ལ་མཁས་ཤིང་མདོ་རྒྱུད་ཀྱི་དགོངས་དོན་ཐུགས་སུ་ཆུད་
ནས་རྟོགས་པ་མཐོན་པོར་སླེབས། སྒར་བའི་བླ་མ་ས་ལྟ་ཞེས་གྲགས་པ་མཁས་གྲུབ་ཆེན་པོ་
དེས་བསྐུལ་པ་ལྟར་བསྟན་བཅོས་འགའ་རེ་ཡང་བརྩམས་ཚོད་རེད། དགུང་ལོ་ཉེར་གསུམ་
སྟེང་རེབ་གོང་སྟོད་སྨད་བར་གསུམ་ལ་སྨིན་བྱེད་དབང་གི་བཀའ་དྲིན་ཐེངས་གསུམ་བསྩལ།
སྐབས་དེར་མཆོད་གཞིས་ཀྱི་མངའ་འབངས་ནི་ཤར་སྟོད་ཕྱོགས་བཅུ་ནས་ཤར་སྨད་རྡོ་དཀར་
ཚུན་དང་། ལྷོ་སྟོད་བྲག་སེར་ནས་ལྷོ་སྨད་དངུལ་རྭའི་རྨ་ཁ་ཚུན་ཆད། ནུབ་སྟོད་རྭ་རྒྱ་དང་
ནུབ་སྨད་ཁྲི་ཀའི་ལོ་འགག་ཚུན་ཆད། བྱང་སྟོད་ཇོའུ་ལོ་ཧོར་མོ་ཁ་གསུམ་ནས་བྱང་སྨད་རྨ་
ཆུའི་འཁྱིལ་ཕྱོགས་ཚུན་ཆད་བཀའ་གསུང་རྡོ་རྗེའི་ར་བ་གཅིག་ལ་བསྡམས་པ་རེད། །
དེ་ཡང་རོང་ཆེན་མེས་པོ་ལྷ་རྗེ་བྲག་སྣ་བ་ཆེན་པོ་དང་། དེའི་རིགས་རུས་རྣམས་རེབ་
གོང་གི་སྤྱི་དཔོན་དུ་གྱུར་པའི་རྒྱུ་མཚན་ཤེས་དགོས་ཏེ། སྐབས་དེར་བོད་སྤྱིའི་རྒྱལ་བོ་ནི་ས་སྐྱ་
པ་འགྲོ་མགོན་ཆོས་རྒྱལ་འཕགས་པ་ཡིན། རྣལ་འབྱོར་གྱི་དབང་ཕྱུག་ཆེན་པོ་ལྷ་རྗེ་བྲག་སྣ་བ་
ཁོང་ཆོས་རྒྱལ་དེ་ཉིད་ཀྱིས་ཆེད་དུ་མངགས་པ་དང་གཅིག རང་ཉིད་གསང་བ་སྔགས་ཀྱི་
རྣལ་འབྱོར་པ་ཆེན་པོ་ཡིན་པ་དང་གཉིས། གསོ་རིག་སོགས་ཀྱི་ཡོན་ཏན་བསམ་གྱིས་མི་ཁྱབ་
པ་དང་གསུམ། རིགས་ཀྱི་སྒོ་ནས་ཀྱང་བོད་འདིར་ས་སྐྱའི་གདུང་རྒྱུད་ལ་ཁྱད་པར་ཅན་དུ་
བརྩི་བའི་དབང་གིས་སྤྱི་དཔོན་དུ་གྱུར་ཏེ་མཚན་སྙན་ཤར་ཕྱོགས་རྒྱལ་ཁབ་ཆེན་པོའི་བར་
- 14

གྲགས། ལྷ་རྗེ་རང་གི་རིགས་སྲས་རོང་ཆེན་མདོ་སྡེ་འབུམ་གོང་མའི་སར་ཕྱིན་པ་ལ། ལོ་
རྒྱུས་སུ་གོང་མའི་མཚན་མི་གསལ་བ་ཡང་ལོ་ཚིགས་དང་བསྡུར་ན་ཧོར་རྒྱལ་ཨུ་ཅི་ཐུ་དང་།
དེའི་ཕྱི་མ་གང་རུང་ཡིན་དགོས་འདུག དེས་རྨ་ཆུ་སྔོན་མོའི་ནང་ལོགས་ནས་ཤར་ནས་ནུབ།
ལྷོ་ནས་བྱང་གྱེན་སློང་གི་ཀ་བ་ཐད་འཇོག་གི་གདུང་མ་ལྟ་བུའི་སྤྱི་དཔོན་རོང་བོའི་ནང་སོ་
བཀའ་བཀུར་དགོས་ཞེས་པའི་ཡི་གེ་དང་། བ་སོའི་ཐམ་ཀ་སྤྲད། འདི་ནས་རོང་བོ་ནང་སོ་
ཞེས་པའི་མིང་གསར་དུ་བྱུང་ངོ༌། ། རྒྱུའི་ལོ་རྒྱུས་སུ་ཡང་རབ་བྱུང་ལྔ་བའི་ལྕགས་གླང་ལ་རོང་
བོ་ཚང་ཞེས་གྲགས་པ་ཡོད་ཅེས་བྲིས་འདུག དེ་ནས་གསེར་ལྗོངས་རྒྱལ་ཐང་དུ་སྔར་ཡབ་
མེས་ཀྱི་རོང་བོ་ཚང་ནས་གཞི་རྒྱ་ཆེར་བསྐྱེད་ཅིང་གསེར་ལྗོངས་རྒྱལ་ཐང་དུ་ནང་སོའི་ཁྲིམས་སྒོ་
གཞུང་ ཁང་ ཆེན་ མོ་ གསར་དུ་ བརྩིགས། སྐབས་ དེར་མི་ཉག་ རིགས་ ཀྱི་ ཤིང་ བཟོ་དང་།
སོག་པོའི་རིགས་ཀྱི་རྡོ་བཟོ། གཙང་ལ་སྟོད་ཀྱི་ལྷ་བཟོ་ལག་རྩལ་ཅན་མང་པོས་ལོ་གཅིག་དང་
ཟླ་གཅིག་ཉིན་གཅིག་རིང་ལ་ཀ་མགོ་སུམ་བརྩེགས་ཅན་གྱི་ཡ་མིན་གྲུབ། སྐབས་ཐོག་དེར་
དཔོན་པོའི་ཕོ་བྲང་ལ་ཁྲིམས་སྒོ་ཞེས་གྲགས་ལ་རྗེས་སོར་ཡ་མིན་དུ་བཤད། འོན་ཀྱང་ད་ལྟའི་
ཕལ་སྐད་ལ་ཁྲིམས་ཁང་དུ་གོ་བ་དང་མི་འདྲའོ། ། དེ་དུས་སུ་སྤྱི་དཔོན་ནང་སོ་མདོ་སྡེ་འབུམ་
ལ་བཀའ་བློན་ཆེན་པོ་བཅུ་གཉིས་ཡོད་པ་ནི། ཧོ་ཅི་གོན་ཁྱད་རྟ་བརྒྱད་པོ། འཇམ་དཔལ་
ཆེན་རྡོ་རྗེ་བཙན་པོ། ཨ་བར་ཡི་ཐེམ་མགར་བཙན་པོ། མདོ་བཀའ་འཁྱེར་མདོ་བའི་བླ་མ།
ཧོར་ཏོག་རྟ་སྔོན་པོ་སྒར་བཞི། རྒྱ་ཨ་སྐྱབས་ཁ་ཤོ་བུ་བཞི། གླིང་རྒྱའི་བརྒྱ་དཔོན་ཐོད་ལུག
བསེ་རྒྱལ་མཚན་བུ་བཞི། བསེ་རོང་ཆུ་མའི་བླ་མ། གཉན་པ་ཙོང་ཁྲེ་ཙི་བེ་ཧུ། རག་བློན་
མཁས་པའི་རྟོག་དཔྱོད། རྒྱ་འཚོང་བའི་བཙན་པོ་སྒོ་བཞི་སྟེ་འདི་རྣམས་སྤྱི་དཔོན་ནང་སོའི་
མངའ་འོག་ཏུ་འཁོད་པའི་སྟོང་དཔོན་དང་བརྒྱ་དཔོན་གྲགས་པ་ཅན་ཡིན། སྐབས་དེར་ཁ་
དཔེར་ཡང་། སྦྲ་རོག་པོ་ཅན་གྱི་ཁྲི་སྡེ་དང་། ཁང་སྐྱ་ལེབ་ཅན་གྱི་ཁྲི་སྡེ། གུར་དཀར་བོ་
ཅན་གྱི་ཁྲི་སྡེ། གཙང་ལ་སྟོད་ནས་ཆད་པའི་ལྷ་བཟོའི་སྡེ་ཞེས་གྲགས་པ་ད་ལྟའི་བར་སྐྱེ་བོ་
ཀུན་གྱི་ཁ་ན་མ་ཎི་བཞིན་དུ་བཟློ་བ་མ་ཉམས་པ་འདི་བྱུང་ངོ༌། །་ ་
ཡང་མདོ་སྡེ་འབུམ་ལ་ནང་ལོགས་ཀྱི་མངའ་འབངས་ཤོག་ཁག་བཅུ་གཉིས་སུ་གྲགས་ཏེ།
རོང་བློན་སོག་གསུམ། བསེ་རྒྱལ་ཧོར་གསུམ། འཇམ་རག་རྒྱ་གསུམ། བཙན་ཀོའུ་གླིང་
གསུམ་རྣམས་ཡིན། ངག་རྒྱུན་ལ་ཡང་། ལུང་ཆེན་སུམ་མདོ་རོང་གིས་བཟུང་། ། སྤང་རི་
ནགས་རི་བློན་གྱིས་བཟུང་། ། སྟོད་ལུང་ཉིན་ལུང་སོག་པོས་བཟུང་། ། དེ་ལ་རོང་བློན་སོག་
གསུམ་ཟེར། །བསེ་ལུང་ན་གཞུང་ཧོར་གྱིས་བཟུང༌། །དགུ་ཆུའི་ཉིན་ལུང་བསེ་ཡིས་བཟུང་།
།བྲག་དམར་ནགས་ལོགས་རྒྱལ་གྱིས་བཟུང་། །དེ་ལ་བསེ་རྒྱལ་ཧོར་གསུམ་ཟེར། །ཆུ་གཉིས་
- 15 -

མདོ་ལ་བཙན་མོ་ཆགས། ། ལུང་ཆེན་གཞུང་ལ་ཀོའུ་སྡེ་ཆགས། ། གསེར་ཆུ་མདོ་ལ་གླིང་རྒྱ་
ཆགས། ། དེ་ལ་བཙན་ཀོའུ་གླིང་གསུམ་ཟེར། །ལུང་ཆེན་མདོ་ནས་འཇམ་སོག་བསྡད། །
དགུ་ཆུའི་འགྲམ་ནས་རི་སྟག་བསྡད། ། ལྷོ་རིའི་རི་ན་རྒྱ་བྲག་བསྡད། ། དེ་ལ་འཇམ་རག་རྒྱ་
གསུམ་ཞེས་ཟེར་སྲོལ་བྱུང་བ་ལྟར་རོ། ། ལྷ་རྗེ་བྲག་སྣ་བ་ཆེན་པོའི་ཚ་བོ་སྤྱི་དཔོན་ཆེན་པོའི་
སྲས་དགུ་ལས་དང་པོ་བླ་མ་བསམ་གཏན་རིན་ཆེན། དེའི་གཅུང་ཀུན་སྤངས་གྲགས་པ་རྒྱལ་
མཚན། དེའི་གཅུང་བློ་གྲོས་སེང་གེ་གསུམ་ལ་ལྷ་འདྲ་བ་གསུམ་དུ་གྲགས་པའི་བླ་ཆེན་གསུམ།
འབྲིང་གསུམ་ནི་ནང་སོ་གསུམ། ཐ་ཆུང་གསུམ་ནི་ཁྱིམ་འཛིན་ཕལ་བ་དང༌། སྲིང་མོ་
གཅིག་ བཅས་ཡོད་ པ་ ལས་ གཞན་མང་པོ་ བཤད་ཟིན་པ་དང་འཆད་འགྱུར་ལྟར་ཡིན་ལ།
བཤད་རྒྱུན་དུ་སྲས་ཐ་ཆུང་དབང་ཆེན་རྒྱལ་གྱིས་དམེ་བྱས་པས་ཁོའི་རྒྱུད་དམེ་ཤུལ་ཁ་གསུམ་གྱི་
སྤྱི་མིང་ལ་དམེ་ཤུལ་ཟེར་དོན་དེ་ཡིན་པར་བཤད་དོ། །འདིར་སྐུ་སྲིང་ཤིས་གཙང་དཔོན་རྒྱུད་
དུ་བག་མར་སོང་བ་ལ་རྟེན་སྐལ་དུ་གུར་མགོན་གྱི་གསེར་སྐུ་ཞིག་གདན་དྲངས་པ་ད་ལྟའི་བར་
ཁྱིམ་གཞི་སོ་སོ་ནས་ཆོས་སྐྱོང་དུ་བརྟེན་ལ། དེང་སྐབས་ཀྱང་ལྷ་དང་རུས་རྒྱུད་གཉིས་ཆར་
ནས་ཉེ་འབྲེལ་གྱི་མཛའ་བརྩེ་ཆགས་ཡོད། སྲས་གསུམ་པ་བློ་གྲོས་སེང་གེ་ཁོང་གིས་ཡབ་ཆེན་
མདོ་སྡེ་འབུམ་གྱི་ཁུར་མཐའ་དག་བླངས་ཏེ་ས་ཡ་ཙིའི་སྤྱི་དཔོན་གྱི་ཐོབ་ཐང་ལྷག་ལུས་མེད་
པར་འགན་དུ་བཞེས་ཤིང་། སླར་ཡང་གོང་མ་ཟོན་ཏེ་རྒྱལ་པོས་དབུ་བླར་གདན་དྲངས་ནས་
རྒྱལ་ཁབ་ཆེན་པོའི་སློབ་དཔོན་ནམ་ཆབ་སྲིད་ཀྱི་བླ་མ་ཆེན་པོ་ཞེས་པའི་མཚན་གྱིས་གཟེངས་
བསྟོད་དང་། ཏཱ་ཀོ་བྷི་ཆེན་པོ་ལ་འོས་པའི་ན་བཟའ་དང་། དབུ་ཞྭ། ལས་ཐམ། ( ཏཱ་ཞ་
དང་ཏཱ་ལ་ཞེས་ཟེར་བ) སྐུ་གསུང་ཐུགས་རྟེན་དང༌། ཟང་ཟིང་དང་རིན་པོ་ཆེའི་འབུལ་
བ་བཀའ་ཤོག་དང་བཅས་པ་སྤྱད་དེ་ས་ཡ་ཙིའི་བླ་དཔོན་ཟུང་འབྲེལ་གྱི་མངའ་ཐང་སྔར་ལས་
ཀྱང་ཆེ་བར་གྱུར། ཡབ་སྤྱི་དཔོན་ཆེན་པོ་ཞལ་བཞུགས་རིང་ལ་ཆོས་སྲིད་ཟུང་འབྲེལ་གྱི་
དགའ་སྟོན་གྱི་མཛད་སྒོ་གནང་བ་དེའི་མིང་ལ་རྗེས་སོར་ནས་ནང་སོའི་མིང་བཏགས་ཞེས་ཟེར་
བ་མ་ཉམས་པར་འདུག དེ་ཡང་ནང་སོ་ཞེས་པ་ནི། སྔོན་གྱི་དུས་སུ་ས་མཚམས་ལ་མེལ་ཚེ་
དང་སོ་བྱེད་པའི་བློན་པོ་དག་འཇོག་ཅིང་། ཕྱིའི་དགྲ་ལ་སོ་བྱེད་པའི་ཕྱི་སོ་བྱ་བ་ཞིག་དང་།
བོད་སྡེ་རང་གི་ནང་དུ་སོ་བྱེད་པའི་ནང་སོ་བྱ་བ་གཉིས་ཡོད་པའི་ཕྱི་མ་ནི་ད་དུང་གོ་གནས་ཀྱི་
མིང་ཡོད་པ། དེ་དག་སོ་བློན་བྱ་བའི་ཐ་སྙད་ཀྱང་རྡོ་རིང་སོགས་ལ་གསལ་ལོ་ཞེས་དེབ་དཀར་
མཁན་པོས་གསུངས། འདི་ལ་གསེར་ཏོག་བློ་བཟང་ཚུལ་ཁྲིམས་རྒྱ་མཚོས་ནང་སོ་ཟེར་བ་
བཙུན་པ་ལ་གནང་རྒྱུའི་གོ་ས་ཞིག་གི་མིང་ཡིན་ཞེས་བཤད་པ་དང༌། རྗེ་ཤེས་རབ་རྒྱ་མཚོས་
མདུན་ན་འདོན་གྱི་དོན་ཏེ་གོང་མའི་མདུན་འདུག་པ་ཡིན་ཞེས་གསུངས་ཚུལ་མང་དུ་ཡོད་
- 16 -

གཞན་ཡང་ཡབ་སྲས་དགུ་འཛོམས་ལྷན་རྒྱས་ཀྱི་དགའ་སྟོན་ཚོགས་ཆེན་དེར་ས་ཡ་ཙི་སྟེ་
རྨ་ཆུའི་ནང་ལོགས་གཙོ་བྱས་པའི་ཐོབ་ཐང་ཅན་གྱི་རྒྱལ་པོའི་རྒྱལ་ཚབ་དང༌། བླ་མ་དམ་པའི་
སྐུ་ཚབ། རོང་འབྲོག་བར་གསུམ་གྱི་དཔོན་ཚབ། ཤར་ཕྱོགས་བཅུའི་མགོ་དཀར་གྱིས་ཐོག་
དྲངས་པའི་ཕྱོགས་བཞིའི་སྡེ་ཆེ་ཆུང་གི་སྤྱི་ཚབ་བཅས་འདུས་ཏེ་ཆེ་བས་རྟ་དང་འབྲི་མཛོ
ཆུང་བས་དར་ཡུག་ལྷ་རྫས་བཅས་པ་ཕུལ་ནས་སྤྱི་དོན་བཀའ་བློན་སྐུ་ཚབ་ལྷན་ཚོགས་རྒྱས་
དེ་ནས་བཟུང་སྟེ་ལྷ་འབངས་རྣམས་ཀྱི་འབྲེལ་ཐག་གཏིང་ཟབ་
འཛོམས་ཀྱི་མཛད་སྒོ་བྱེད། 
ཡང་ཡབ་རོང་ཆེན་མདོ་སྡེ་འབུམ་སྐུ་གྲོངས་པའི་གདུང༌། རོང་དགུའི་ནང་ཚན་
ཏུ་གྱུར། 
གྱི་ནོའུ་རོང་ཆུའི་ཕར་ཁ་ཡབ་ཀྱི་ཞལ་ཆེམས་དང་མཐུན་པར་བཞུགས་སོ། ། དེ་ནས་ཏཱ་ཀོ་ཤཱི་
བློ་གྲོས་སེང་གེ་ཁོང་གི་དཔོན་པོ་ནང་སོ་དཀོན་མཆོག་རྒྱལ་མཚན་སྤྱི་དཔོན་བྱས་ཏེ་ཡར་ནང་
མར་ནང་རྡོ་སྦིས་གསུམ་འཛིན་བདག་བྱས་ནས་འབངས་ཀྱི་ལས་དོན་བཟང་པོ་བསྒྲུབས
དབུས་སུ་ཕེབས་ཏེ་ཇོ་བོ་ཤཱཀྱ་མུ་ནེར་ཞལ་གསེར་ཕུལ་ཅིང༌། དགེ་འདུན་གྱི་ཞིང་ལ་མང་
འགྱེད་དང་། བསྙེན་བཀུར་བློས་མི་འཁྱུད་པ་བྱས། བོད་གཞུང་ནས་ནང་སོ་གུ་རུ་ཞེས་
པའི་མཚན་གྱི་གཟེངས་བསྟོད་བྱུང་བ་ནས་བཟུང་ཀུན་གྱིས་ཀྱང་དེ་ལྟར་འབོད་སྲོལ་ཆགས་
ཤིང་སྙན་གྲགས་ཆེན་པོ་རྒྱས་པ་ན། རྒྱ་ནག་གོང་མ་ཟོན་ཏི་རྒྱལ་པོ་ཁྲི་ལོ་གཉིས་པར་གསེར་
ཡིག་པ་ཐུ་མུར་ཟོར་བ་དང་བཅས་རྟ་པ་བརྒྱ་ཙམ་ཁྲི་ཀའི་གྲུ་ཁར་འབྱོར་བ་དང་བསྟུན་ནས་
ནང་སོ་དཀོན་མཆོག་རྒྱལ་མཚན་ངོ་གཡོག་བཅུ་རྒྱ་ནག་ཏུ་ཕེབས་ཏེ་གསེར་དངུལ་གྱིས་ཐོག་
དྲངས་པའི་ཟང་ཟིང་གི་སྐྱེས་བཟང་གྱ་ནོམ་པ་ཕུལ་བར་མ་ཟད། བསྟན་འགྲོར་ཕན་དོན་དུ་
སྙན་ཚིག་སྦྲང་རྩི་མངར་མོ་ལྟ་བུའི་ཞུ་མཆིད་ཕུལ་བའི་རྐྱེན་གྱིས་གནམ་བསྐོས་ཟོན་ཏེ་རྒྱལ་བོ་
ཏུ་དགྱེས་ནས་ནང་སོ་དཀོན་མཆོག་རྒྱལ་མཚན་ལ་ནང་སོའི་ལས་ཐམ་གྱིས་་་་
ཐུགས་ རབ་ 
རྒྱ་ནག་ཡུལ་གྱི་བེ་ལུ་ནང་སོའི་ལས་ཐོབ་ཐམ་གསུམ་སྤྲད།
གཟེངས་བསྟོད་བྱས་པ་དང་། 
ད་དུང་ཏཱ་ཀོ་ཤཱིའི་ལས་ཚན་གྱིས་གཟེངས་བསྟོད་བྱས། ཁ་དཔེར་ཡང་མི་གཅིག་ལ་ཐོབ་
གསུམ་དང་། དཔོན་གཅིག་ལ་ཁྲིམས་གསུམ་ཟེར་བའི་ངག་རྒྱུན་ཀྱང་བྱུང་ངོ༌། །
ཡང་དེའི་རྗེས་སུ་སྤྱི་དཔོན་བེ་ལུ་ནང་སོ་དཀོན་མཆོག་རྒྱལ་མཚན་གྱི་སྲས་དོན་གྲུབ་རིན་
རང་གི་མངའ་འབངས་བྱམས་པས་སྐྱོང་མུར་རྒྱ་ནག་དུ་ལན་
ཆེན་གྱིས་ཀྱང་སྔར་སྲོལ་ལྟར། 
གཉིས་ཕེབས་ཏེ་ལས་ཐོབ་བླངས། དེའི་སྲས་བློ་གྲོས་ལ་སྲས་བདུན་བྱུང་བའི་ཆེ་བ་བློ་གྲོས་
མཆོག་གྲུབ་ཀྱིས་ནང་སོ་ཁུར་བླངས་པས་རྒྱ་ནག་དུ་ཐེངས་གཅིག་ལ་ཕེབས་ཏེ་ཏཱ་ཀོ་ཤཱིའི་ལས་
ས་སྐུ་ལ་ཐེངས་གཅིག་ཕེབས་ཏེ་གཞུང་ནས་ཐོབ་ཆེན་པོ་ཐོབ་པའི་ནང་སོ་བློ་
ལུང་བྱུང་ཞིང་། 
- 17 -

གྲོས་མཆོག་གྲུབ་ནི་རྒྱུ་ཐོབ་ལས་དབུས་ཐོབ་ཆེ་བ་ཡིན། ཡབ་བློ་གྲོས་ལ་སྲས་བདུན་ལས་བཞི་
བ་བློ་གྲོས་དོན་གྲུབ་ཀྱིས་ཁུ་བོ་བློ་གྲོས་མཆོག་གྲུབ་ཀྱི་སྐུ་བཞུགས་དུས་སུ་ནང་སོའི་ཁུར་བླངས་
པས་རྒྱ་ནག་ལ་ཐེངས་བཞིར་ཕེབས་ནས་རྒྱལ་པོའི་མདུན་ན་འདོན་བྱས་ཏེ་ལྷོ་ཕྱོགས་ཀྱི་དམག་
གཏོང་ལེན་སོགས་ཀྱི་བྱ་བ་བྱས་པས་དམག་གི་དྲུང་ཡིག་དྲུག་པའི་ཐོབ་ཐང་དང་ཏཱ་ཀོ་ཤྲཱི་དང་
ཀོ་ཤྲྰི་བཅས་ཀྱི་ལས་ཚན་གྱི་ལས་ཐམ་གཟེངས་བསྟོད་བྱས། ཡང་དེའི་སྲས་བློ་གྲོས་དཔལ་
ལྡན་གྱི་སྐུ་རིང་ལ་ས་སྐྱར་ཐེངས་གཅིག་ཕེབས་ཏེ་ལྷ་ཁང་བླ་བྲང་གི་གདུང་རྒྱུད་ཏཱི་ཤྲཱི་ཀུན་
དགའ་ལེགས་པའི་འབྱུང་གནས་བླ་མར་བཀུར། དཔལ་ལྡན་ས་སྐྱ་དང་དབུས་གཙང་ལ་
གཏོང་སྒོ་མང་པོ་བཏང་། ཆོས་སྲིད་ཟུང་འབྲེལ་གྱི་བྱ་བ་རྒྱ་ཆེར་མཛད། རྒྱ་ནག་ལ་ཐེངས་
གཉིས་ཕེབས་ནས་རྒྱ་ནག་རྒྱལ་པོས་ལྷོ་ཕྱོགས་སྲུང་མཁན་གྱི་དམག་དཔོན་ཏཱ་ཤཱིའི་ལས་ཚན་
སྔར་བཞིན་འཛིན་དུ་བཅུག་པས་འདི་ལ་ད་དུང་ལྷོ་ཕྱོགས་ཀྱི་མངའ་བདག་བཀའ་བབས་ཀྱི་
གཙོ་བོ་ཞེས་པའི་མཚན་བཏགས་དང་ལས་ཀ་སྤྲད། དེ་ནས་བཟུང་ནང་སོ་བློ་གྲོས་དཔལ་
ལྡན་ཞེས་མཚན་ཐོས་པ་ཙམ་གྱིས་ཆེ་དགུ་ཟིལ་གྱིས་གནོན་པའི་ལས་རླུང་སྙན་གྲགས་ཕྱོགས་
མཐར་རྒྱས། དེ་ནས་བློ་གྲོས་བསྟན་པ་དང་བསོད་ནམས་དོན་གྲུབ་གཉིས་ཀྱི་སྐུ་རིང་ལ་ཅུང་
ཟད་དར་རྒུད་བྱུང་ཡང་། 
བསོད་ནམས་དོན་གྲུབ་ཀྱི་སྲས་ནང་སོ་དཔལ་ལྡན་གུ་རུས་ཧོར་
ཏའི་ཆིང་ཆུ་ཁུ་དཔོན་ལ་མགོ་འདྲེན་བཅོལ་ནས། ཡེར་བ་ཆོས་རྗེ་སོགས་ཀྱིས་ཁུར་བླངས་ཏེ་
རབ་བྱུང་བཅུ་བའི་ཤིང་སྦྲུལ་དང་སྤྱི་ལོ1605ལོར། ཕྱོགས་བཞི་ནས་ས་འདུལ་གྱི་མཆོད་
རྟེན་བཞི། འདུ་ཁང་། རྣམ་ རྒྱལ་མཆོད་རྟེན། རྗེའི་ གསེར་ཁང་སྟོང་རྩ། བཀའ་
འགྱུར་གསེར་བྲིས་བཅས་བཞེངས། ཧོར་ཏའི་ཆིང་ཆུ་ཁུར་དཔོན་གྱིས་ཨ་རིག་ཆོས་རྗེ་
མངགས་ནས་ཐོ་བཙུན་བསྡུ་བ་དང་། བལ་གུར་དཀར་པོ་ཅན་གྱི་སོག་པོ་རྣམས་དང་མཆོད་
ཡོན་དུ་འབྲེལ་བའི་མགོ་བཙུགས། ད་དུང་ཟུར་ཞུ་ཅུང་ཟད་ནི་ཡོངས་གྲགས་ལ་རོང་དགུའི་
ཐ་སྙད་ལས་རོང་བོ་ཞེས་བྱུང་བར་གྲགས་ཀྱང་། ལུང་བ་དགུ་པོ་དེ་དག་ལ་རོང་ཞེས་པའི་
མིང་ནམ་ཐོགས་ལ་ད་དུང་དཔྱད་རྒྱུ་ཡོད་དེ། བསེ་ཁྲི་རྒན་ཚང་གི་གསུང་རེབ་གོང་ཆོས་
འབྱུང་ཞེས་པ་ཞིག་ཡོད་པར་གྲགས་པ་ལས་ལྷ་རྗེ་བྲག་སྣ་བའི་རིགས་རྒྱུད་བཀྱེས་པའི་སར་རོང་
ཞེས་པའི་རུས་མིང་བཏགས་པ་ཡིན་པར་བཤད་སྲོལ་བྱུང་ཞིང་། སྤྱི་ལོ866ནས981བར་
མངའ་བདག་ཁྲི་རལ་བ་ཅན་གྱིས་རྒྱལ་སྲིད་སྐྱོང་སྐབས་ཡིན་པ་དང་། དེ་དུས་རོང་ཚོ་ཆེན་
བཅོ་བརྒྱད་མདོ་སྨད་ཕྱོགས་སུ་བཀྱེས་པའི་ལོ་རྒྱུས་ཁུངས་ལྡན་སོགས་ཡོད་པ་དང་གཞན་ཡང་
གཞུང་ལུགས་རབ་འབྱམས་ཀྱི་དགོངས་དོན་ལུང་རིགས་ཀྱིས་སྨྲ་བའི་བཤེས་གཉེན་ཆེན་པོ་
དམུ་དགེ་བསམ་གཏན་རིན་པོ་ཆེས། གྲོ་ནས་སྲན་གསུམ་སོགས་འབྲུ་རིགས་སྣ་ཚོགས་འབྱུང་
- 18 -

བའི་རོང་ཁོག་ཡིན་ སྟབས། ཤར་རྒྱལ་མོ་རོང་། ལྷོ་ཚ་བ་རོང་། ནུབ་ཀོང་པོ་རོང་།
བྱང་ཨ་སྟག་རོང་སྟེ་བཞི་ལ་བོད་གངས་ཅན་གྱི་རོང་ཆེན་བཞི་ཟེར་བ་དང་། ཡང་རྒྱལ་རོང་།
ཐེ་རོང་། དགུ་རོང་། རེབ་གོང་རོང་བོ་བཞི་ལ་མདོ་སྨད་ཀྱི་རོང་ཆེན་བཞི་ཞེས་གྲགས་པ་
དང་། ད་དུང་རྒྱལ་རོང་། ཐེ་རོང་། དགུ་རོང་གསུམ་ལ་མདོ་སྨད་ཀྱི་རོང་ཆེན་གསུམ་
ཞེས་བོད་ཀྱི་ལོ་རྒྱུས་ཀུན་གསལ་མེ་ལོང་དུ་ཡང་གསུངས་ཡོད་དོ། །
ད་དུང་རོང་ཆེན་ལྷ་རྗེའི་དྲི་མ་མེད་པའི་རིགས་ཀྱི་རྒྱུད་དུ་ཆོས་ཀྱིས་མཐོ་བའི་བླ་ཆེན་
འཇིག་རྟེན་གྱིས་མཐོ་བའི་མི་ཆེན་དུ་མ་རིམ་པར་བྱོན་ཏེ། ཇི་སྐད་དུ། དབྱངས་
དང༌། 
ཅན་ལྷའི་སྲས་པོར་འབོད་པའི་སྡེས། དེ་རིགས་རྙོག་བྲལ་གངྒཱའི་ལྷ་མོ་ནི། ། ཡུལ་འཁོབ་
དུག་ཅན་དྲི་མ་འཁྲུད་ཕྱིར་དུ། ། མང་ཐོས་གྲུབ་བརྙེས་དཔའ་མཛངས་ལྡན་པ་ཡི། ། ཡ་
རབས་དབུ་འཕྲེང་ཆད་མེད་འགྲེམ་བཞིན་བྱུང་། ། ཞེས་གསུངས་པ་ལྟར་རོང་ཆེན་མེས་པོའི་
རྒྱུད་དུ་སྐུ་བལྟམས་པའི་རོང་བོ་མཁར་འབུམ་རྒྱལ་ཞེས་མིའི་རྗེ་བོར་འོས་པའི་ཡོན་ཏན་དང༌
ལྡན་པ་དེ་ཉིད་ལ་ཆུང་མ་གླིང་རྒྱ་བཟའ་མཁར་མོ་སྐྱིད་དང་། ནག་གཡུ་བཟའ་སྙིང་མོ་དཔའ་
གཉིས་ཡོད་པ་ལས་ཕྱི་མ་རྒྱལ་པོ་རླངས་ཚང་གི་ཤོག་སྡོང་ངེ་ནག་ཡུ་རིགས་ལས་བྱུང་བའི་སྐྱེ་
སྔོན་བླ་མ་གུ་རུ་ཟེར་བ་མངོན་ཤེས་མངའ་བའི་གྲུབ་ཆེན་
དགུའི་བདག་མོ་དེ་ཉིད་ཡིན་ལ། 
ཞིག་གིས་ཐང་གི་སྐྱ་དམག་དང་གཡུལ་བཀྱེ་སྟེ་རྒྱལ་ཁ་བླངས་པའི་ཕྱིར་རྒྱལ་ཐང་དུ་གྲགས་པའི་
སའི་ཆར་ཡབ་རོང་བོ་མཁར་འབུམ་རྒྱལ་ལ་སྲས་སྙན་གྲགས་ཅན་གསུམ་བྱུང་བར་ལུང་བསྟན་
པ་ལྟར་རོང་བོའི་བླ་མ་དམར་དམར་དུ་གྲགས་པའི་མཁས་གྲུབ་ཅིག་བྱོན་པ་ཆེར་མ་འགྱངས་
པར་གཤེགས། རབ་བྱུང་བཅུ་བའི་ལྕགས་སྦྲུལ་དང་སྤྱི་ལོ1581ལོར། རྣལ་འབྱོར་གྱི་
དབང་ཕྱུག་གྲུབ་ཆེན་ཆོས་པ་རིན་པོ་ཆེ་སྐུ་བལྟམས། ཆུང་དུས་ནས་ཡིག་གཟུགས་སྣ་ཚོགས་
ཀྱི་འབྲི་ཀློག་བྲིས་འབུར་གྱི་བཟོ་རྩལ། གཞུང་ཆེན་མོ་ཐུགས་འཛིན། ཉམས་ལེན་སོགས་
གཞན་གྱིས་མཚོན་མི་ཐུབ་པ་ཞིག་ཡིན་ནོ། ། དགུང་ལོ་བཅུ་བཞིའི་སྟེང་འདུལ་འཛིན་ཆོས་རྗེ་
རིན་ཆེན་བསམ་འགྲུབ་ལས་རབ་ཏུ་བྱུང༌། རྒྱུད་སྡེ་དུ་མའི་དབང་སོགས་གསན། བསྙེན་པ་
བཏང་སྟེ་བདག་འཇུག་མ་ཆག་པར་མཛད། རྗེ་བཙུན་མི་ལའི་མགུར་འབུམ་ལ་གཟིགས་པས་
ཐུགས་དད་འཁྲུངས་པའི་རྐྱེན་གྱིས་རྗེ་བཙུན་གྱི་ཞལ་གཟིགས། དགུང་ལོ་ཉི་ཤུ་བར་ཅོ་ནེ་
ཆོས་རྗེ་སངས་རྒྱས་རྒྱ་མཚོ་ལས་བསྙེན་པར་རྫོགས། རྒྱལ་བ་ཡོན་ཏན་རྒྱ་མཚོའི་ཞབས་ཞུ་
ཞུས་ཏེ་དབུས་སུ་ཕེབས། ཟླ་ཤས་ཤིག་ལ་རྭ་སྟོད་ཆོས་གྲྭར་འགྲིམས། འཇམ་དབྱངས་བླ་
མ་དཀོན་མཆོག་ཆོས་འཕེལ་ལ་ཆོས་ཞུས། ལོ་དེའི་དབྱར་རྒྱུད་གྲྭར་ཞུགས། སྟག་ལུང་
འབྲུག་པ་ཆོས་རྗེ་དང་ཁྲི་ཆེན་བློ་གྲོས་རྒྱ་མཚོ་རྣམ་གཉིས་ལས་རིམ་ལྔའི་དམར་ཁྲིད་སོགས་སྔ་
– 19 -

ཕྱིར་ཆོས་མང་དུ་གསན། 
ཟླ་བ་ཕྱེད་གཉིས་ཀྱི་རིང་ལ་ཁྲིད་བསྐྱངས་པས་ཉམས་རྟོགས་
འཁྲུངས། གཞན་ཡང་པཎ་ཆེན་ཐམས་ཅད་མཁྱེན་པ། སྤྱིལ་བུ་ཆོས་རྗེ་ངག་དབང་ཆོས་
གྲགས། སྔགས་པ་ཆོས་རྗེ་ནམ་མཁའ་བཟང་པོ། གྲུབ་ཆེན་བརྩོན་འགྲུས་སྙིང་བོ་སོགས་ཀྱི་
ཞབས་པད་བསྟེན་ཏེ་ དབང་ཁྲིད་མན་ངག་ 
རྒྱབ་བརྟེན་ལུང་བཅས་འདོད་དགུར་ གསན།
སྟག་ལུང་བྲག་པའི་དྲུང་དུ་བསྙེན་རྫོགས་བསྐྱེད་དུ་བསྒྲུབས། འདུལ་ཁྲིམས་མིག་འབྲས་
བཞིན་དུ་བསྲུངས་པས་སྙན་གྲགས་ཆེ། 
ལོ་དེར་རང་ཡུལ་དུ་ཕེབས་ཏེ་རོང་བོ་དགོན་ཆེན་
ལུགས་གཉིས་ཀྱིས་བསྐྱངས། སྒྲུབ་པ་ལ་རྩེ་གཅིག་ཏུ་གཞོལ། སྒྲུབ་གནས་རོང་བོ་བཀྲ་ཤིས་
འཁྱིལ་དང་དགོན་རོང་བྲག་སྐྱ་རྫོང་གཉིས་བཞུགས་པའི་མཐིལ་དང་
། གཞན་བྱ་ཁྱུང་།
སྐུ་འབུམ། དན་ཏིག དགོན་ལུང་། རྒྱལ་སྲས་སྒྲུབ་ཕུག 
གཉའ་ཀོང་བྲག་དཀར།
ཞོ་ཕུག་རྣམས་སུ་བཞུགས་ཤིང་མེ་ཏོག་དང་རྡེའུ་བཅུད་ལེན་གྱིས་འཚོ་བ་མཛད
། ཀོའུ་བ་
ཆོས་རྒྱ་མཚོ། སྐྱིད་ཤོད་སྡེ་བ་ཆོས་རྗེ། འཇམ་དབྱངས་ཀྱིས་རྗེས་སུ་བཟུང་བ་ལི་ཀྱ་ཤེས་
རབ་སེང་གེ 
བྱམས་པ་སྤྲུལ་སྐུ་དགེ་འདུན་དཔལ་བཟང་རྒྱ་མཚོ་བཅས་ལ་ཆོས་ཞུས་སོགས་
བཤད་སྒྲུབ་ཟུང་འབྲེལ་གནང་། དགུང་ལོ་སོ་བདུན་པ་མེ་སྦྲུལ་ལ་སླར་ཡང་དབུས་སུ་ཕེབས།
འཇམ་དབྱངས་སྟག་ལུང་བྲག་པར་མཇལ། བསླབ་ཁྲིམས་གཙང་བས་བླ་མའི་ཐུགས་མཉེས།
བླ་མ་སྔ་མ་རྣམས་དང་ཆོས་རྗེ་ལྕང་ལོ་ཅན་པ། རྒྱལ་ཁང་རྩེ་བ་ཆོས་འབྱོར་རྒྱ་མཚོ། འཁོན་
སྟོན་དཔལ་འབྱོར་ལྷུན་གྲུབ། རྟ་ཚག་ངག་དབང་ཆོས་ཀྱི་དབང་ཕྱུག རྗེ་དྲུང་བསྟན་པ་རྒྱ་
མཚོ། སེམས་ དཔའ་ ངག་དབང་ཆོས་ཀྱི་རྒྱ་མཚོ་རྣམས་ལ་ཆོས་ 
བཀའ་རྒྱ་ཆེ་བ་གསན།
སེར་འབྲས་དགེ་གསུམ་ལ་བསྙེན་བཀུར་ཞུས། རྭ་སྒྲེང་བསམ་ཡས་སོགས་གནས་ཁྱད་པར་
ཅན་རྣམས་ལ་མཇལ། ས་རྟ་ལོར་རང་ཡུལ་དུ་ཕེབས། འཕགས་པ་ཤིང་ཀུན། ལང་ཇུ་
སྡེ་བཞི། ཅུ་གུ་མེར་གྱི་བྱམས་ཆེན་སོགས་ལ་མཇལ། རི་བོ་རྩེ་ལྔར་འབྱོན་བཞེད་ཡོད་པ་ལི་
ཀྱི་སློབ་དཔོན་པས་བཤོལ། 
ཤིང་སྤྲེལ་ནས་རོང་བོ་དགོན་དུ་འདུ་ཁང་གསར་བཞེངས་མཛད
ཆུ་འབྲུག་ལོར་ཀུན་གཟིགས་ལྔ་བ་མཚོ་ཁར་ཕེབས་པར་མཇལ་ཏེ་ཐུགས་རྗེ་ཆེན་པོའི་རྗེས་
གནང་སོགས་གསན། 
དབུས་གཙང་དུ་སྔ་ཕྱིར་བླ་མ་རྣམས་ལ་འབུལ་བ་དང༌། དགོན་སྡེ་
ཆེ་ཕྲ་ལ་ཡང་མང་འགྱེད་བསྙེན་བཀུར་དཔག་མེད་ཞུས་ཏེ་འབྲེལ་ཚད་དོན་ལྡན་མཛད
། དེ་
ནས་རབ་བྱུང་བཅུ་གཅིག་པའི་ས་ཕག་དང་སྤྱི་ལོ1659ལོ་དགུང་ལོ་དོན་དགུ་བ་ལ་རྗེ་བཙུན་མི་
ལའི་སྐུ་ཉམས་ཀྱིས་ཞལ་ཤར་དུ་ཕྱོགས། སྐུ་དྲང་བོར་བསྲིངས། ཞལ་གྱི་གཟི་མདངས་འོད་
འབར་བ་ལྟ་བུར་གྱུར་ཏེ་ཞིང་ཁམས་གཞན་དུ་ཕྱོགས་པའི་ཚུལ་བསྟན་ཏོ
དེ་ཡང་། ཇི་སྐད་དུ། 
ཐམས་ཅད་མཁྱེན་པ་ངག་དབང་མི་ཕམ་ཟླ་བའི་ཞལ་ནས།
— 20 -

ཧྲི དཀར་ཐུགས་རྗེ་ལང་ཚོ་ཞུ་བའི་ཁམས། ། གུར་ཀུམ་གར་གྱིས་མཛེས་ཁྱོད་མ་ལ་
ཡར། ། སྐལ་ལྡན་མིག་གི་བདུད་རྩི་ལྷང་ངེ་བ། ། ལག་འགྲོའི་སྙིང་བོ་ཇི་བཞིན་གཞན་ལས་
ལྷག། མགོན་འདིའི་བྱམས་བརྩེའི་འཁྲི་ཤིང་གཞོན་ནུ་ཡིས། ། ལྗོངས་འདིའི་སྐྱེ་དགུའི་ནགས་
ཀྱི་མཛེས་མ་ལ། ། ལྷག་པར་མི་ཕྱེད་མཛའ་བ་ཡོངས་བཟུང་བས། ། འཇིག་རྟེན་ཡོངས་ཀྱི་
ཡོན་གནས་འདི་བསྐྲུན་ཏོ། །ཞེས་ཆེད་དུ་བརྗོད་པ་ལྟར་ཡབ་རོང་བོ་མཁར་འབུམ་རྒྱལ་དང༌།
རྒྱལ་བོ་རླངས་ཚང་གི་ཤོག་སྡོང་ངེ་ནག་ཡུའི་རིགས་ལས་བྱུང་བའི་སྐྱེ་དགུའི་བདག་མོ་དེ་ལ་
རབ་བྱུང་བཅུ་བའི་མེ་ལུག་དང་། སྤྱི་ལོ1607ལོར། ཡུལ་མདོ་སྨད་ཀྱི་སྒྲུབ་པའི་ཤིང་རྟ་
ཆེན་པོ་ཡབ་རྗེ་བླ་མ་སྐལ་ལྡན་རྒྱ་མཚོའི་མཚན་དཔེའི་མེ་ཏོག་བཞད། ཁོང་འཁྲུངས་སྐབས་
གྲུབ་ཆེན་ཆོས་པ་རིན་པོ་ཆེས། དུས་གསུམ་སངས་རྒྱས་ཀྱི་ལྷ་ཁང་དུ་སློབ་མ་འགའ་རེར་བདེ་
མཆོག་རྫོགས་རིམ་གྱི་བཀའ་ཁྲིད་ཟབ་མོ་ཞིག་གནང་སྐབས་རོང་བོའི་ཐད་ཀྱི་ནམ་མཁར་སྤྲིན་
སྔོན་དུམ་བུ་ཆགས་པ་ལས་ཆར་རྒྱུན་སྙོམས་པོར་བབས་ཤིང༌། འཇའ་དཀར་བོ་ཞིག་ཕྱོགས་
ཐམས་ཅད་དུ་བླ་བྲེའི་རྣམ་པར་ཤར་བའི་དབུས་སུ་གཟུགས་མི་མངོན་པའི་སྒྲ་ཞིག་གིས། ཨེ་
མ་ཧོ། ཨ་ལ་ལ་ཧོ། བསྒྲགས་པ་དེར་བཞུགས་ཐམས་ཅད་དུ་མཐུན་སྣང་དུ་བྱུང་། དེ་
ནས་མ་འགྱངས་པར་ཡབ་མཁར་འབུམ་རྒྱལ་གྱིས་སྲས་ཤིག་འཁྲུངས་ཚུལ་ཞུས་པར། བུམ་ཆུ་
དང༌། སྲུང་མདུད་སོགས་བསྩལ་ཏེ། དེ་རིང་ལྟས་ལེགས་སོ། ། རྟེན་འབྲེལ་གྱི་གནད་
ཅིག་ཀྱང་ཡོད་པས་མིང་ལ་བདེ་མཆོག་སྐྱབས་ཐོགས་ཞེས་བཀའ་ཕེབས། ཕྱིས་གྲུབ་ཆེན་པོའི་
ཞལ་ནས། ངེད་ཀྱི་དཔོན་པོ་སྐལ་ལྡན་པ་ལ་ཡི་དམ་གྱི་མཚན་ལས་དྲས་པའི་མིང་བཏགས་པ་
དེ། ང་ལ་ཡི་དམ་གྱི་ལྷའི་ལུང་བསྟན་གསལ་བོ་བྱུང་བ་དང་བསྟུན་ཏེ་བཏགས་པ་ཡིན་པས་
འདི་ལ་རྒྱུད་སྡེ་སྤྱི་དང་ཁྱད་པར་བདེ་མཆོག་གི་བསྐྱེད་རྫོགས་ལ་མངའ་བརྙེས་པ་འབྱུང་ཞེས་
ཡང་ཡང་བཀའ་ཕེབས་པར་ཡོད་དོ། ། གཞོན་ནུ་དེ་ཡབ་ཡུམ་གཉིས་ཀྱིས་མཐུན་པའི་ཡོ་བྱད་
ཀྱིས་བསྐྱེད་བསྲིང་ནས་ཁྱིམ་ཏུ་བཞུགས་སྐབས། ཡང་བྱིས་པའི་ཚུལ་ལས་འདས་ཏེ་བག་ཡོད་
བྱ་བ་དང་། རྩེད་མོ་རྩེད་དུས་ན་ཡང་ཆོས་ཉན་བསམ་དང་། གཙོ་བོར་ཙོག་པུར་བསམ་
གཏན་ལ་གཞོལ་བའི་ཚུལ་མཛད་པ་དང་། གང་སྣང་ཐམས་ཅད་དག་པའི་སྣང་བ་འབབ་
ཞིག་ཏུ་འབྱམས་པ་ཞིག་ཡོད་པས། ཞལ་ནས། ང་བྱིས་པ་ཆུང་ངུའི་དུས་མས་ཞིང་ཁར་
ཁྲིད་ན་ལྷའི་ཡུལ་གྱི་སྣང་བ་ཞིག་མ་གཏོགས་མིའི་ཡུལ་གྱི་སྣང་བ་གཏན་ནས་མི་འཆར་བ་ཞིག་
ཡིན་ཏེ། དེ་ནི་སྐྱེ་བ་སྔོན་མ་ཞིག་གི་བག་ཆགས་ཡིན་པ་འདྲ་ཞེས་གསུངས་སོ། ། དགུང་ལོ་
བཞི་ལྔ་ཙམ་ལོན་པ་ན། ཕུ་བོ་ཆོས་པ་རིན་པོ་ཆེས་རང་གི་སྐུ་གམ་དུ་བླངས་ཏེ་ཕྲལ་སྦྱོར་ཀློག་
དང༌། གཟབ་གཤར་གྱི་བྲིས་ལ་སོགས་པ་བསླབ་ཚེ་ཕྱོགས་ཙམ་བསྟན་པས་འབྲི་ཀློག་གང་
21 -

ལའང་བྱང་ཆུབ་པས་གྲུབ་ཆེན་པ་ཡང་ཐུགས་དགྱེས་ཏེ་བྱིས་པ་གཞན་དང་མི་འདྲ་བའི་
བསྔགས་བརྗོད་རྒྱུན་དུ་གནང་བ་ཉེ་གནས་ཀུན་ལ་མཐུན་སྣང་དུ་གྲུབ་པོ། དགུང་ལོ་བདུན་
པ་ལ་གསེར་ལྗོངས་ཡུལ་གྱི་འཕགས་པ་འཇམ་དཔལ་གྲུབ་པའི་དབང་ཕྱུག ཆོས་པ་རིན་པོ་
ཆེ་བློ་བཟང་བསྟན་པའི་རྒྱལ་མཚན་དཔལ་བཟང་པོའི་སྤྱན་སྔར་ཡོངས་སུ་རྫོགས་པ་དགེ་
བསྙེན་གྱི་སྡོམ་པ་མནོས་ཤིང་། ཐོག་མར་བདེ་མཆོག་ལི་ཨུ་པའི་དཀྱིལ་འཁོར་དུ་དབང་
བཞིས་སྨིན་པར་མཛད་སྐབས་སེམས་བསྐྱེད་པ་ན་སེམས་ཅན་ ཐམས་ཅད་འཁོར་བ་སྡུག་་་་
བསྔལ་གྱིས་མནར་བ་ལ་ཤས་མི་བཟོད་པའི་སྙིང་རྗེ་ཁྱད་པར་ཅན་འཁྲུངས་ཏེ་སྤྱན་ཆབ་ཡང་
ཡང་བྱུང་ཞིང༌། ཡེ་ཤེས་པ་འབེབས་སྐབས་ཕྱག་ཌར་དཀྲོལ་བ་དང་མཉམ་དུ་ཡེ་ཤེས་པ་རང་
གི་ སྐུ་ལ་རྒྱ་མཚོ་ཆེན་པོར་ཁ་བ་བབས་པ་བཞིན་ སིབ་སིབ་ ཐིམ་པའི་ཉམས་བྱུང་ བ་དང༌།
ཐུགས་རྒྱུད་ལ་སྔར་མེད་པའི་བདེ་སྟོང་ཉམས་ཕུལ་དུ་བྱུང་བ་འཁྲུངས། རྗེ་ཉིད་ནས་ཀྱང་།།
ཀུན་གཟིགས་ལྔ་བ་དང་། གྲུབ་ཆེན་འདི་ལས་དབང་རྗེས་གནང་གི་སྐོར་ནམ་ཐོབ་ལ་དེ་
འདྲའི་མཚན་མ་ཁྱད་པར་བ་རེ་མ་བྱུང་བ་མེད་ ཅེས་གསུངས་ ཕེབས། དེ་ནས་བཟུང་་་་
འཇིགས་བྱེད་རྣམ་གཉིས་དང་གསང་འདུས་མི་བསྐྱོད་པ་ལ་སོགས་པའི་དབང་རྗེས་གནང་
མང་པོ་གསན་ཏེ་གསང་མཚན་ཆོས་དབྱིངས་རྡོ་རྗེ་ཞེས་གསོལ། ཕྱིས་སུ་གསུང་རྩོམ་མང་
པོའི་མཇུག་ཏུ་ཡང་རྣལ་འབྱོར་པ་ཆོས་དབྱིངས་རྡོ་རྗེ་ཞེས་གནང་བ་མཇལ་དུ་ཡོད་དོ། །
དགུང་ལོ་དགུ་བའི་དུས་གྲུབ་ཆེན་གོང་མས་རྡོར་སེམས་སྒོམ་བཟླས་ཀྱི་ཁྲིད་རྒྱས་པ་ཞིག་སྟེ་
བཀས་བཀོད་རྩལ་འདོན་ལྟར་སྒྲིབ་སྦྱོང་གི་དམིགས་པ་རྩལ་དུ་བཏོན་པར་དངོས་རྨི་གཉིས་
ཀར་སྐུ་ལས་རྣག་ཁྲག་ཆུ་སེར་སོགས་འཛག་པ་དང་། རྡོ་རྗེ་སེམས་དཔའི་ཞལ་གཟིགས་ཤིང་
གསུང་གིས་དངོས་སུ་དབུགས་འབྱིན་པ་སོགས་བྱུང་། དགུང་ལོ་བཅུ་པའི་དུས་བརྟན་མཁས་
ཀྱི་ཡོན་ཏན་གཉིས་དང་ལྡན་པའི་གནས་བརྟན་འདུལ་བ་འཛིན་པ་ཆེན་པོ་གྲུབ་ཆེན་ཆོས་པ་
རིན་པོ་ཆེས་མཁན་པོ་མཛད་དེ། ཁྱིམ་ནས་ཁྱིམ་མེད་པར་རབ་ཏུ་བྱུང་ཞིང་ངུར་སྨྲིག་གི་རྒྱལ་
མཚན་བཞེས་པར་མཚན་སྐལ་ལྡན་ཚོགས་གཉིས་ཞེས་གསོལ། དེ་ནས་རིང་བོ་མ་ལོན་པར་
སྐུ་མཆེད་གྲུབ་ཆེན་པ་དབུས་གཙང་དུ་བསྐྱར་ཕེབས་མཛད་བཞེད་ཀྱིས་འབྱོན་ཆས་རྣམས་
བསྒྲིགས་པ་ན། རྗེ་འདི་སྐུ་ན་ཕྲ་ཡང་བློ་གྲོས་ཀྱི་ལུས་སྟོབས་རྒྱས་པ་ཞིག་ཡིན་པས། ན་ཚོད་
གཞོན་པ་དང་བཤུལ་ཐག་རིང་བ་སོགས་ལ་ཅི་མི་སྙམ་པར་བོད་ཡུལ་དབུས་སུ་ཕེབས་ཏེ་གཞུང་
ཆེན་མོ་རྣམས་ལ་སྦྱངས་པ་མཐར་ཕྱིན་པ་ཞིག་བྱའོ་སྙམ་དུ་དགོངས་ནས་བླ་མ་མཆོག་ལ་ཞུས་
པས་ཐུགས་ཤིན་ཏུ་མཉེས་ཏེ་མཁོ་ཆས་རྣམས་བསྒྲིགས་ཏེ། གླང་ཆེན་དལ་འགྲོས་ཀྱིས་དབུས་
སུ་འབྱོར་ཏེ། ཐོག་མར་ར་ས་འཕྲུལ་སྣང་དུ་ཇོ་བོ་ཤཱཀྱ་མུ་ནེའི་གསེར་ཞལ་མཇལ་ནས་དགའ་
— 22 -

ལྡན་དུ་ཕེབས། རྔོག་བློ་ལྡན་ཤེས་རབ་ཀྱི་རྣམ་འཕྲུལ་རྒྱ་གར་ཆུ་བོ་གངྒཱ་ཚུན་ཆད་ན་མཁས་
པའི་རྩེ་མོར་སོན་པ་ཁྲི་སྟག་ལུང་བྲག་པ་བློ་གྲོས་རྒྱ་མཚོས་ཁྲི་ཁུར་བཞེས་པའི་སྐབས་ཡིན་པས་
འདི་ཉིད་ཀྱི་ཞབས་པད་དུ་བདོག་པ་དངོས་གཙང་དང་བཅས་མཇལ། ཁུ་བོ་གྲུབ་ཆེན་པས་
སྙན་ཞུས་བགྱིས་པ་ལྟར་རྗེ་འདི་ལ་དགེ་ཚུལ་གྱི་སྡོམ་པ་ཕོག་སྟེ། འདི་ལ་ཕྱིས་སུ་སྐལ་ལྡན་གྱི་
སློབ་མ་རྒྱ་མཚོ་ལྟ་བུ་འབྱུང་བ་ཡིན་པས་མིང་སྐལ་ལྡན་རྒྱ་མཚོ་གྱིས། ཞེས་འབྱུང་འགྱུར་거
གཟིགས་ཤིང་དོན་དང་མཐུན་པའི་མཚན་གསོལ་བ་དེ་ལྟར་བོད་ཆོས་ལྡན་གྱི་ཞིང་དུ་པཎ་ཆེན་
ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན། མཁས་གྲུབ་ཆེན་པོ་བསྟན་འཛིན་བློ་2K에 
བཟང་རྒྱ་མཚོ། རྣལ་འབྱོར་གྱི་དབང་ཕྱུག་བློ་བཟང་བསྟན་པའི་རྒྱལ་མཚན་སོགས་དབུས་
གཙང་གི་ལྗོངས་སུ་མཁས་པ་སོ་སོའི་བློ་གྲོས་ཀྱི་བང་མཛོད་ལས་འོངས་པའི་ལེགས་བཤད་ir
གསར་བའི་དུས་སྟོན་ཉམས་སུ་མྱངས་པས་ཐུགས་རྒྱུད་ཚིམ། སྡེ་སྣོད་འཛིན་པ་རྒྱ་མཚོ་ལྟ་བུ་
irrir
དང་ལྷན་ཅིག་ལུང་རིགས་ཀྱི་དགའ་སྟོན་ལ་ནང་བྱན་ཆུད་། གྲུབ་ཆེན་ཆོས་པ་རིན་པོ་ཆེ་མདོ་
སྨད་དུ་བྱོན་ཏེ་བསྟན་འགྲོའི་དོན་མཛད་དགོས་པའི་གསུང་ཤོག་ནན་ཆེ་བ་བྱུང་བས་རྐྱེན་བྱས་
ཏེ་རང་ཡུལ་དུ་འབྱོན་ཁར། ཁྱུང་ཕྲུག་པའི་རྣམ་སྤྲུལ་དུ་གྲགས་པ་ཡོངས་འཛིན་རྒྱལ་རོང་is
བསྟན་དར་བ་ནས་ཞལ་གདམས་མང་དུ་གནང་མཐར། ཁྱེད་སོག་ཡུལ་དུ་མ་འགྲོ་བར་རང་is
གི་དགོན་པར་སོང་ཞེས་ལན་གསུམ་གསུངས་པ་ལྟར་ཞལ་གྱིས་བཞེས་ཏེ། མཁས་གྲུབ་སངས་
། རྣལ་
རྒྱས་ཡེ་ཤེས་ཀྱི་སྤྲུལ་སྐུ་སོགས་ཡུལ་དུ་འབྱོན་པ་དང་འགྲོགས་ནས་རེབ་གོང་དུ་ཕེབས
འབྱོར་གྱི་དབང་ཕྱུག་ཆོས་པ་རིན་པོ་ཆེ་རང་གི་གདན་སར་བཞུགས་པ་མཇལ། ཐོས་དོན་
རྒྱུད་ལ་སྦྱོར་བ་གལ་ཆེ་བར་དགོངས་ནས་རེབ་གོང་གྲུབ་པ་ཐོབ་པའི་གནས་བརྒྱད་སོགས་ཉེ་
འཁོར་གྱི་དབེན་པ་རྣམས་སུ་རྩེ་གཅིག་ཏུ་སྒྲུབ་པ་ལ་གཞོལ། སྲས་ཀྱི་ཐུ་བོ་གཡུ་རྔོག་བསམ་
གཏན་རྒྱ་མཚོ་དགུང་ལོ་བཅུ་གཉིས་བཞེས་པ་གསར་དུ་མཇལ་བར་དགྱེས་གཟིགས་ཀྱིས་རབ་
ཏུ་བྱུང་སྟེ་མཚན་གནང་། གཡུ་རྔོག་རྣམ་ཐར་དུ་དགུང་ལོ་བཅུ་གཅིག་པའི་དུས་བྱས་ཀྱང་དེ་
དུས་ཡབ་རྗེ་ཨ་མདོར་མ་བྱོན་སྟབས་ལོ་འདི་ཡིན་ནམ་སྙམ། དགུང་ལོ་ཉེར་གཉིས་པའི་ཚེ།
གྲུབ་ཆེན་གོང་མས་ཀོའུ་བ་ཆོས་རྒྱ་མཚོ་རེབ་གོང་དུ་གདན་དྲངས། འདི་སྐབས་དབེན་
དགོན་བཀྲ་ཤིས་འཁྱིལ་དུ་སྒྲུབ་ཁང་ཙམ་ལས་མེད་ཀྱང་དེར་བཞུགས་གནས་ཀྱི་མཐིལ་བགྱིས་
ཏེ། རྗེ་འདིའི་སྐུ་མཆེད་དང་ཨ་མགྲོན་མཁས་བཙུན་རྒྱ་མཚོ་སོགས་དྲང་སྲོང་གསེར་གྱི་རི་བོ་
ལྟ་བུ་འདུས་ པ་ ལ་སྨྲ་ བའི་ ཉི་ མ་ ཀོའུ་བ་ཆོས་ རྒྱ་ མཚོ་ བས། འཇིགས་ བྱེད་ རྣམ་ གཉིས།
གསང་འདུས་ལུང་གཉིས་ཀྱིས་གཙོས་དབང་ལུང་ཁྲིད་གསུམ་ཆོས་ཆར་ཟད་མི་ཤེས་པ་ཕབ་པ་
རྣམས་བུམ་པ་གང་བྱོའི་ཚུལ་དུ་གསན་པ་དང་། དཀའ་ཆེན་བཞི་ལ་སྦྱངས་པ་མཐིལ་ཕྱིན་
- 23 -

མཛད་པས། མཁས་གྲུབ་དམ་པ་སུམ་ཅུ་རྩ་གསུམ་ལ། དབང་ལུང་རྗེས་གནང་ཟབ་ཁྲིད་
གཞུང་བཤད་ཞུས། ཞེས་བཀའ་བསྩལ་བ་ལྟར། མང་དུ་ཐོས་པ་རྒྱ་མཚོ་ལྟ་བུའི་ཕ་རོལ་ཏུ་
སོན་ཏེ། གསུང་མགུར་ལས། ཨ་ལ་ལ། རྒྱལ་ཁམས་འགྲིམས་པའི་བན་རྒན་ང་ནི། །
དང་པོར་གཞུང་ལུགས་ཐོས་པ་མང་བྱས། ། བར་དུ་གཞུང་དོན་བརྟགས་ཤིང་དཔྱད་པ། །
ཐ་མར་གོ་བ་ཤར་བྱུང་ཞེས་གསུངས། ། དེ་ནས་དགུང་ལོ་ཉེར་བཞི་བར་བླ་མ་ལྷ་དང་བཅས་
པའི་བཀས་བསྐུལ་བ་ལྟར། གསེར་ལྗོངས་ཞིང་གི་བླ་ན་མེད་པའི་མཆོད་གནས་གདན་ས་
ཆེན་པོ་བདེ་ཆེན་ཆོས་འཁོར་གླིང་དུ་གྲྭ་ཚང་ཐོས་བསམ་རྣམ་པར་རྒྱལ་བའི་གླིང་གསར་་་་
འཛུགས་གནང་སྟེ་ལུགས་གཉིས་ཀྱིས་རྡོ་སྦིས་བཤད་གྲྭ་དང་འདི་གཉིས་ཁྱད་མེད་དུ་བསྐྱངས་
སོ། །
གཞན་ཡང་མདོ་སྨད་ཀྱི་དབེན་པའི་རི་སུལ་དང་ལྔ་སྟོང་མིག་གིས་མཐོང་ཚད་དང་རྣ་
བའི་ཐོས་ཚད་དུ་བྱོན་ཏེ་ཉིན་གྱི་ལྟོ་དང་མཚན་གྱི་གཉིད་མི་བསམ་པར་སྒྲུབ་པ་དང་སྐུ་ཚེ་
བསྙམས་པས། རྗེ་རང་གིས་ཀྱང༌། ང་ལོ་རེ་ཙམ་གྱི་བྱ་བཏང་མིན། ། ཞེས་དང་། ཚེ་
དང་སྒྲུབ་པ་སྙོམས་པར་དམ་བཅས་པའི་རི་ཁྲོད་པ་སྐལ་ལྡན་རྒྱ་མཚོ། ཞེས་གསུངས་སོ། །
ཡང་ཀུན་མཁྱེན་གོང་མ་དབུས་སུ་ཕེབས་རྒྱུའི་ལོ་དེར་སྙུང་གཞི་ཞིག་བྱུང་བ་རྗེ་འདི་རྒན་གྱའི་
ཕྱོགས་སུ་ཕེབས་པའི་དྲུང་ནས་འཇམ་དབྱངས་ནག་པོའི་རྗེས་གནང་གསན་པས་ཉམས་གྲིབ་
ཀྱི་སྙུང་གཞི་རྣམས་རང་སར་དེངས། ཁོང་གི་མཛད་སྤྱོད་ལ་ཐུགས་དད་ཚད་མེད་འཁྲུངས་
ཏེ། ཆོས་པ་ཁོ་ན་ཟེར་བ་འདི་ཉིད་རེད། ངས་ཀྱང་འདི་འདྲ་ཞིག་ནམ་འོང་ན་དགོངས་པ་
དང༌། བྱང་ཆུབ་ཀྱི་སེམས་དང༌། གནས་ལུགས་མངོན་དུ་གྱུར་ཏེ་ཆོས་ཀུན་སྒྱུ་མ་ལྟ་བུར་
གཟིགས་པས་རིམ་གཉིས་ཀྱི་རྣལ་འབྱོར་ལ་དབང་འབྱོར་པའི་བསྔགས་བརྗོད་དང་། རྒྱ་གར་
ཆུ་བོ་གངྒཱ་ཚུན་ན་མཁས་གྲུབ་གཉིས་འཛོམས་ཀྱི་བླ་མ་འདི་ལྟ་བུ་དཀོན། ངས་ཁོང་གི་གསུང་
མགུར་འདི་ཚོ་ན་བཟའ་བཟང་པོས་དྲིལ་ཏེ། ང་རང་གི་སྔས་མགོ་ལ་བཞག་ནས་སྐབས་
སྐབས་ལྟ་བཞིན་ཡོད། ཁྱོད་ཚོས་ཀྱང་བླ་མ་འདིའི་གདམས་ངག་འདི་ཚོ་ཉམས་སུ་ལོངས་
དང་དེས་ཆོག་འདུག འདི་ལྟ་བུ་ཡོད་བཞིན་དུ་ཉམས་སུ་མི་ལེན་པར་གཞན་དུ་འཚོལ་བ་
དགོས་པ་མེད་ཅེས་དཔེ་དང་བཅས་རྣམ་ཐར་དུ་གསུངས་སོ། ། དགུང་ལོ་ཤིན་ཏུ་མཐོ་བའི་
སྐབས་ སུ་ཡང་དཔེ་གཟིགས་རྒྱུན་མི་ཆད། སྤྱིར་ པོ་ཏི་ལྔ། དེའི་ནང་ནས་དབུ་ ཕར།
ཁྱད་པར་དུ་དབུ་མ་ལ་ཞིབ་གཟིགས་བྱས། ཁོང་གི་ཞལ་ནས། ངས་ལོ་བཅུ་གཅིག་བཅུ་
གཉིས་ནས་བདུན་ཅུའི་བར་ལོ་དྲུག་ཅུའི་རིང་སློབ་གཉེར་དང་མ་བྲལ་བར་བྱས་པས་ད་གཟོད་
རྒྱལ་བའི་གསུང་རབ་ཀྱི་དོན་གོ་བ་ཞིག་བྱུང༌། ལར་ཚེ་སྟོད་ཡོན་ཏན་ལ་སློབ་གཉེར་བྱས་པ་
- 24

གཅིག་པུས་མི་ཆོག་ཚེ་སྨད་ལ་དགོས། ལྷག་པར་འཆི་ཁ་སློབ་གཉེར་དང་འགྲོགས་ནས་སོང་
ན། ཕྱི་མའི་སློབ་གཉེར་དང་བསྲེ་ཐུབ་པ་འབྱུང་། དེ་ལ་བསྲེ་པ་ཟེར་བ་ཡིན་གསུངས་པ་
སེམས་ལ་འཛིན་དགོས་པ་ཞིག་ཏུ་སྣང་། སློབ་རྒྱུད་ཀྱིས་མདོ་སྨད་ཕལ་ཆེར་ཁྱབ་སྟེ་སྒྲུབ་སྡེ་དུ་
མ་ཚུགས། དཔོན་ཇུ་ནང་གིས་གུས་མཆོད་རྒྱ་ཆེ་ཞིང་མ་ཡུམ་དགོངས་རྫོགས་ལ་གྲྭ་བ་བརྒྱ་
ཕུལ། མེ་འབྲུག་ལོར་དཔོན་དབུས་སུ་འབྱོན་ཁར་ཀ་བ་རོམ་ཆུ་ཚན་དུ་བྱོན་དུས་རྗེ་འདི་བྲག་
སྐྱ་རྡོ་རྗེ་རྫོང་དུ་སྤྱན་དྲངས། རྐྱེན་སེལ་གྱི་ཆོས་བཀའ་དུ་མ་ཕུལ། རྗེ་འདིས་ཀྱང་དཔོན་ལ་
གནང་སྦྱིན་མང་དུ་མཛད། གྲྭ་ཚང་ལན་གསུམ་གྱི་བར་གཏད་པ་དང་བཅས་སྦྱིན་བདག་གི་
གཙོ་བོ་དང༌། 
གཞན་ཡང་ཆེ་རྒུ་དུ་མས་གཙུག་ཏུ་བཀུར་ཞིང་འཕྲིན་ལས་ཀྱི་མཚོ་རྡོལ་ཀྱང་
བཤད་སྒྲུབ་ཀྱི་ཚུགས་མ་ཤོར་བར་བསྟན་པའི་མཛེས་རྒྱན་ཁོ་ན་མཛད། དགུང་ལོ་དོན་
གཅིག་ པ་ མེ་ སྤྲུལ་ ལོར་ སྤྲུལ་ བའི་ བཀོད་ པ་ མཇུག་ བསྡུས་ པའི་ ཚུལ་ ཅུང་ ཟད་ བརྗོད་ ན།
བཅད་རྒྱ་མཛད་དེ་བཞུགས་སྐབས་ཤིག་ལ་མཚན་ལམ་དུ། ཆེ་བ་རིན་པོ་ཆེ་བཀྲ་ཤིས་འཁྱིལ་
དུ་ཕེབས་པར་རྗེ་འདིས། ལགས། ངས་ཁྱོད་ཀྱི་བཀའ་ལུང་ཚོ་ཚུལ་བཞིན་བསྒྲུབས་ནས་
བཤད་སྒྲུབ་ཀྱི་སྡེ་གཉིས་ད་བར་དུ་བཟང་པོ་བྱས་ཏེ་བསྐྱངས་པ་ཡིན། ད་ངའི་ཕུང་བོས་མི་
ལྕོགས་འདུག་ཅེས་ཞུས་པར། ཐུགས་ཆད་པའི་ཚུལ་གྱིས་ཅང་མི་གསུངས་པར་ཕྱག་གིས་མཐེ་
བོང་སྟོན་པ་ཞིག་བྱུང་། ཟླ་བ་དང་པོ་ནས་གཉིས་པའི་བཅུ་སོའི་བར་ལམ་རིམ་ཆུང་བུའི་
གཟབ་བཤད་གནང་སྐབས། ཞལ་ནས། ང་ཀུན་རིག་གི་སྒོ་ནས་དཀོར་ལ་འབག་ཆེ་བས་
ད་རེས་ཀུན་རིག་དགུང་ཞག་གི་དགེ་རྩེ་འདི་རྣམས་སྦྱིན་བདག་ཕོ་མོ་རེ་རེ་ལ་ཆ་ཚང་རེ་བསྔོ་
དགོས་ཞེས་གསུངས་ནས་བསྔོ་བ་རྒྱས་པ་ཡང་གནང༌། གསུང་ཆོས་སྐབས་སྤྲུལ་སྐུ་ལ་ལ་དགེ་
རྒན་དང་གྲོགས་ངན་པའི་དབང་གིས་ལད་ནས་རང་གཞན་སུ་ལའང་མི་ཕན་པའི་སྡིག་ཅན་དུ་
འགྱུར་ཚུལ་མཚན་གཞི་དང་བཅས་ཡང་ཡང་གསུངས། ངས་ལོ་མཚམས་གསུམ་སྡོམ་རྒྱུ་ཡིན་
པས་བྱང་ཆུབ་ཚང་གིས་ཕྱག་གཡོག་བྱེད་དགོས། ཞེས་གསུངས་ཀྱང་། ཉེ་གནས་སྐུ་་་
གཟུགས་ཅུང་མི་བདེ་བས་མཇལ་ཕྱག་དང་སྤྲུགས་སྨན་ཆུ་འཐུང་དུ་སོང་། དེ་ནས་སྐུ་ཁམས་
ཅུང་འཁྲུགས་པར་བཤད་སྒྲུབ་ཀྱི་སྡེ་གཉིས་ནས་ཞབས་རིམ་མང་ཙམ་བསྒྲུབས་ཀྱང་ཕན་་་་
སླེབས་ཅུང་ཟད་ལས་སངས་དྭངས་མ་བྱུང༌། སྐབས་དེར་རི་རྩེ་ཐམས་ཅད་འདིའི་བཀའ་
སློབ་རྟོགས་ལྡན་སེང་ཆེན་གཡུ་རལ་རྒྱས་པ་ཤ་སྟག་གིས་གང་ཡོད་སྟབས་རི་ཁྲོད་པ་ཐམས་ཅད་
ལ་བརྡ་བཏང་སྟེ་ནག་ཟླར་སྤེན་དཀར་ཐང་དུ་འཚོགས་རྒྱུ་བྱས། རྗེས་དེ་ཉིད་ཕེབས་བཞེད་
མ་ཤར་ཡང་ཧ་ཅང་ནན་ཆེན་བགྱིས་པ་ལྟར་ཧོར་ནག་ཏུ་ཞག་བཞུགས་མཛད་པར་སྟེང་གྲིབ་ལྟ་
བུས་སྐུ་བསྐྲུན་ཚུལ་ཆེར་བཞེས། ཞག་གསུམ་རེའི་ཐོག་ཆོས་ཐུན་རེ་འཆད་པ་ངའི་དམ་
- 25 -

བཅའ་ཡིན་གསུངས་ནས་གསུང་ཆོས་ཆག་མེད་མཛད། སྤེན་དཀར་ཐང་དུ་ཚོགས་དབུ་
མཛད་ཙམ་བྱས་ཏེ་རོང་བོར་བྱོན་པའི་ལམ་ཁར་བཀྲ་ཤིས་འཁྱིལ་གྱི་ལུང་མདོར་བཅག་མལ་
མཛད། ཤིན་ཏུ་འགོལ་བར་བྱས་ཏེ་ཨ་མདོ་འདིར་ཡོན་ཏན་གཅིག་པུས་མི་ཆོག་སྐྱེ་ས་ཡང་
དམའ་ན་གཞན་ལ་ཕན་ཐོགས་དཀའ་བས་དེང་སང་སྐྱེ་ས་སུ་མཐོ་ཞེས་ཉེ་གནས་ཆུང་མར་སྒོམ་
ཆེན་ལ་བཀའ་ཕེབས་པར། ཁོང་གིས་ཧོར་སོག་དཔོན་པོ་འདི་ཆེས་མཐོ་བ་འདྲ་ལགས་ཞུས་
པར། དེ་མི་འདོད་པའི་རྒྱུ་མཚན་མང་པོ་གསུངས། འོ་ན་ལུང་བ་འདིར་རོང་བོ་ཚང་ལོས་
མཐོ་ཞུས་པར། དགྱེས་ཏེ་རེད། དེང་སང་མགོན་ནེ་ཚང་འདི་བཟང་བར་འདུག་ཨང་ཞེས་
ཕེབས། ངས་བླ་མ་ཆོས་པའི་བ་སྤུའི་བུ་ག་གཅིག་མི་རི་ཡང་ལུང་བ་འདིར་ངས་ཕན་ཐོགས་པ་
འདི་ཙམ་དུ་སུས་མ་བྱུང་། ངའི་སྔོན་གྱི་སྨོན་ལམ་གྱི་དབང་གིས་ཡིན། སློབ་མ་ང་འདྲ་བས་
གང་བ་འདི་ཕན་ཐོགས་ཡིན། རོང་བོར་རིབ་ཙམ་བཞུགས་ནས་བཀྲ་ཤིས་འཁྱིལ་དུ་འགྲོ་
དགོས་པ་ཞེས་ཡང་ཡང་གསུངས་ཀྱང་ཤར་གྱི་གཟིམ་ཆུང་དུ་ཅུང་ཟད་བཞུགས། བཞི་པའི་
ཉི་ 
ཤུ་སྐོར་ལ་ཉེ་གནས་ངག་དབང་བསོད་ནམས་སྐུ་མདུན་དུ་བྱོན་པར། ཁྱེད་ཨེ་སླེབས་
བསམ་ནས་ཡང་ཡང་བསྒུགས་པ་ཡིན་ཡང་དེ་ཙམ་ཞིག་འགོར་སོང་། ཞེས་ཅུང་མ་མཉེས་
པའི་ཚུལ་མཛད། སྔ་དགོང་ཧོར་གཙང་རབ་འབྱམས་པ་གྲགས་པ་དང༌། ངོ་མོའི་རབ་
འབྱམས་པ་དཔལ་ལྡན་གཉིས་ཀྱིས་སྐུའི་སྲི་ཞུ་བགྱིད་པ་ཡིན་ཡང་དོ་ནུབ་ནས་བྱང་ཆུབ་ཚང་
གཅིག་བུས་ཆོག་པ་གནང་། ཡང་རྒྱབ་རིའི་རི་ཁྲོད་དུ་ཕེབས་ནས་རིབ་ཙམ་བཞུགས་སྐབས།
བྱང་ཆུབ་མི་ལའི་བཞུགས་གདན་ལ་དབུ་གཏད་ནས་གཟིམས་པར། སྟོན་ཐོག་སྡུད་རན་པ་
ན་ཞིང་ཁམས་གཞན་དུ་འགྲོ་བས་དེའི་བར་ཕྱག་གཡོག་གྱིས། ཞེས་ཟེར་བ་བྱུང་། མི་ཕལ་
ཆེར་ཤི་ནས་རང་ཡུལ་དུ་སྐྱེ་བ་ཆགས་ཞེན་གྱི་དབང་གིས་ཡིན་པར་འདྲ། རོང་བོ་ཚང་གི་ཁྱིམ་
རེ་རེ་ནས་གསུང་རབ་པོ་ཏི་ཁྱེར་ཤོག་གསུངས་པ་ལྟར་བྱས་སྐབས་གཞན་ཐམས་ཅད་ཀྱིས་ཆོས་
བྲིས་མ་རེ་ཁྱེར་ཡོང་ཞིང་། རོང་བོའི་མགོན་ནེ་ཞེས་པས་བརྒྱད་སྟོང་པ་བར་མ་ཞིག་ཁྱེར་
འོངས་པ་ལ། ཕྱག་འཁར་གྱི་མགུལ་དུ་ཁ་དར་ཞིག་བཏགས་ནས་གནང་སྟེ། རོང་ཆེན་ལྷ་
རྗེའི་སྲས་བཞི་བ་གུ་རུའི་རྒྱུད་དུ་རོང་བོ་ནང་སོ་མགོན་པོའམ་མགོན་ནེ་ཞེས་པའི་ཁྱིམ་དེར་
འཁྲུངས་པའི་རྟེན་འབྲེལ་བསྒྲིགས། ལྔ་བའི་ཉི་ཤུ་ཙམ་ལ་ཅིས་ཀྱང་བཀྲ་ཤིས་འཁྱིལ་དུ་འགྲོ་K
དགོས་གསུངས་པ་ལྟར་དེར་ཕེབས། དབྱར་གནས་ཀྱི་བཅའ་ཡིག་གནང་། གཞན་ལས་
དཔེ་ཆ་གཡར་པོ་བྱས་པ་དང་རི་ཁྲོད་པ་སོ་སོས་བྱིན་པའི་ན་བཟའ་དང་ཉེར་སྤྱད་རྣམས་རང་
རང་སོ་སོར་ཕྱིར་གཏད། 
རྗེ་རང་གི་གཟིགས་དཔེ་དང་ཡོ་བྱད་རྣམས་རི་ཁྲོད་པ་རྣམས་ལ་
བགོ་བྱ་གནང་སྟེ་ཞལ་ནས། མི་རྣམས་ཀྱིས་རོང་བོ་དཀའ་བཅུ་བ་ཤི་བའི་ཤུལ་ན་མང་ཇ་ཞིག་
ས 26 -

བསྐོལ་རྒྱུ་ཡང་མི་འདུག་ཟེར་བ་བྱུང་ན་ངའི་བསམ་པ་རྫོགས་པ་ཡིན་གསུངས། སྐབས་ཤིག་
ནས་ཞག་བདུན་རེ་དང་ལྔ་རེ་ལྟ་བུར་ཤངས་སྒོར་རླུང་མི་རྒྱུ་བར་རྡོ་རྗེ་སྐྱིལ་ཀྲུང་གིས་མཉམ་
བཞག་ཐུན་གཅིག་ལ་བཞུགས་པ་དང་། དགོང་ཁར་ཞལ་དབུགས་མི་མངོན་པར་བསྡུས་ཏེ་
ནངས་པར་ སླར་ ཡང་ འབྱུང་ འཇུག་བྱེད་ པ་ ལན་ མང་ པོ་ མཛད། རྗེ་ རེད་ མདའ་ བས།
གདོང་ན་འཚེར་བའི་སྡིག་པ་བསགས་པ་མེད། ། ཤུལ་ན་འཕྲེང་བའི་དངོས་པོ་བདག་ལ་
ཅེས་པ་དང་སྤྱན་སྔ་བའི་འདུན་ལེགས་མར་གསུངས་ཏེ་ངའི་རྣམ་ཐར་ཀྱང་འདི་ཡིན་
མེད། །
ཞེས་ཕེབས། བརྒྱུད་པ་བཟང་པོ་དེ་དབེན་ས་བཀའ་བརྒྱུད་ལ་གཏུགས། བླ་མ་བཟང་པོ་
དེ་བློ་བཟང་ཆོས་རྒྱན་དང་མཇལ། གདམས་པ་བཟང་པོ་དེ་མདོ་སྔགས་ལམ་རིམ་ཞུས།
རྣམ་ཐར་བཟང་པོ་དེ་ཚེ་འདི་བློས་བཏང་བསྐྱངས། ཨ་ལ་ལ་བྱ་བཏང་རྒྱལ་ཁམས་པའི་
དགའ་བ་ལ། ། ཨོ་ན་ལ་རོང་སྐྱེས་སྐལ་ལྡན་པའི་སྐྱིད་པ་ལ། ། ཞེས་རང་གི་གསུངས་མགུར་
འཐེན་པར་གནང་། ཕྱོགས་གཞན་དུ་མ་བབས་པར་བཀྲ་ཤིས་འཁྱིལ་རྐྱང་པར་ཁ་བ་བབས་
ཏེ་ཤིང་མང་པོ་བཅག་པ་རྨ་ཆེན་བརྟན་བཞུགས་འབུལ་བར་ཡོང་བའི་མཚན་མར་གླེང་བ་བྱུང་།
ཚེས་བཅུ་བཞིའི་ཉིན་ལམ་རིང་འབྲིང་བའི་བཤེས་གཉེན་བསྟེན་ཚུལ་བར་བཤད་པ་གྲུབ་ནས་
ཡན་ལག་བདུན་པའི་མྱ་ངན་ལས་མི་འདའ་བར་གསོལ་བ་འདེབས་པ་ནས་ཆོས་མཚམས་
མཛད། ཞལ་ནས། སྔོན་བཀའ་བརྒྱུད་པའི་རི་ཁྲོད་བརྒྱ་སྟོང་ཡོད་ཀྱང་མང་པོར་ས་གཅིག་
ཏུ་སྡོད་པ་མེད། ང་ལ་མང་པོའི་དཔུང་གིས་ཅི་བྱེད་བཟང་པོའི་སྤུས་གཙོ། གནས་འདིར་
ཡང་གནས་སྲུང་སྐོར་རེ་རྒྱུན་མི་ཆད། ང་ལ་ཐམས་ཅད་གནས་འདི་དང་ས་འདིར་སྡོད་ཅེས་
བཤད་རྒྱུ་མེད། གར་སོང་ཆོས་དང་མཐུན་ན་ང་ལ་དེ་ཆོག ངའི་ཆུ་དམར་བློ་བཟང་འདྲ་
བ་དེ་སྙོམས་ཆུང་ཚུལ་མཐུན་རང་ཡིན་ཞེས་གསུངས་སོ། །ཡང་བྱ་བཏང་མི་ལ་སྔར་ནག་ཟླའི་
ཚེས་མགོར་ཐག་རིང་དུ་ཡོད་སྐབས་མདོ་སྨད་ལྷོ་ཕྱོགས་ཀྱི་ས་ཐམས་ཅད་འོད་དཀར་པོས་ཁྱབ་
པ་གློ་བུར་དུ་ཡལ་ནས་མུན་པ་སྟུག་པོས་ནོན་པ་དང་། ཉེ་སྲས་མང་པོའི་མཚན་ལམ་དུ་ཉི་ཟླ་
གཟས་ཟིན་པ་དང་། གནམ་ས་བླ་འོག་བརྗེས་པ་དང༌། གདུགས་དང་རྒྱལ་མཚན་བསྙལ་
བ་ལ་སོགས་བྱུང་བ་དང་། དངོས་སུ་ཡང་ཉི་མས་འོད་མི་འབྱིན་པ་དང་། གནམ་ས་གྲུམ་
པ་དང་། ཕྱོགས་ཐམས་ཅད་དུ་རྡུལ་འཁྲིགས་པ་སོགས་བཀྲ་མི་ཤིས་བའི་མཚན་མ་བརྒྱུད་
མར་བྱུང་། དྲུག་པའི་ཉི་ཤུ་ལྔ་ཞིག་ལ་ད་ངའི་བྱ་བ་ཐམས་ཅད་ཚར་སོང་། མཆོད་ཁང་དུ་
གདན་ཁྲི་ཁ་ཤར་ཏུ་སྟོན་ལ་རྒྱོབས་གསུངས་པ་ལྟར་བསྒྲུབས། སྐུ་ཁྲུས་མཛད་ནས་ན་བཟའ་
ཚུལ་བཞིན་བགོས། ཆོས་གོས་སྣམ་སྦྱར་དང་བཅས་གསོལ། ཞལ་ཤར་དུ་ཕྱོགས་ནས་སྐུ་
དྲང་པོར་བསྲངས་ཏེ་རྣམ་སྣང་གི་ཆོས་བདུན་ལྡན་གྱིས་འཁོད། ཞག་ལྔའི་རིང་ཉིན་མཚན་
— 27 -

གཉིས་ཀར་སྐུ་མི་གཡོ་ཞིང་རླུང་གི་རྒྱུ་བ་མེད་པར་མཉམ་བཞག་ཐུན་གཅིག་གི་ངང་ལ་བཞུགས།
སྐུ་གམ་པ་རྣམས་ཀྱིས་ གྲོངས་པ་ཡིན་ནམ་བསམ་སྟེ་སྐུ་ལ་བལྟས་པས་དྲོད་མ་ཉམས་པར་
བཞུགས། སྐབས་ཤིག་ཏིང་ངེར་འཛིན་ལས་བཞེངས་ཏེ་ཞལ་ནས། ཚོགས་དུང་བུས་དང་
ཆོས་བཤད་རྒྱུ་ཡོད། ཅེས་གསུངས་པར། དྷརྨ་ཟེར་བའི་བགྲེས་པོ་ཞིག་གིས་ཞག་དེ་ཙམ་
བཞེས་པ་མ་གནང་པས་རླུང་སྟབས་ཡིན་འདྲ་རེ་ཞིག་གསོལ་ཇ་དྲོངས་ཞེས་སྨྲས་པས། དུང་
མི་འབུད་པ་ཅི་ཡིན་གསུངས། རྒྱུ་མཚན་ཞུས་པར་འོ་ན་ངས་ད་ནས་ཆོས་མི་བཤད་དོ། །
ཞེས་གསུངས་ཏེ་གསོལ་ཇ་བཞེས། རོང་བོ་ནང་སོ་ཆེན་པོས་རྗེ་འདི་ཞལ་བཞུགས་སུ་རེ་ནས་
ཧོར་ཟླ་ལྔ་པར་སྟོང་སྐོར་རིན་པོ་ཆེ་གདན་འདྲེན་དུ་བཏང་བ་བཞིན་འདི་སྐབས་ཕེབས་བྱུང་
བར། དེ་ཉིད་ལས་ཛམ་དཀར་འབྲུག་བཞོན་དང་། བདེ་མཆོག་དཀར་བོ་གཉིས་ཀྱི་རྗེས་
གནང་གསན། ཁོང་རྣམ་གཉིས་ཞག་ཤས་རིང་གསུང་གླེང་མཛད་ཅིང་བརྟན་བཞུགས་ནན་
ཅན་ཕུལ་བར་དགོངས་པ་གཏད་པའི་གསུང་མང་ཙམ་ཞུས། ནང་སོ་ད་རུང་ཞབས་རིམ་ཅི་
འདྲ་དགོས་བཀའ་བཀོད་གནང་རྒྱུ་སྟོང་སྐོར་རིན་པོ་ཆེར་ཞུས་པར། ད་ཁོང་རང་གིས་སྐུ་
ཚེའི་འཕེན་པ་བཏང་ཚར་འདུག་ཟེར་པས་ཞབས་རིམ་མི་དགོས་གསུངས། རབ་བྱུང་བཅུ་
གཅིག་པའི་བགྲང་བྱ་ང་གཅིག་པ་དང་སྤྱི་ལོ 1677ལོའི་ཧོར་ཟླ་བདུན་པའི་ཚེས་དྲུག་གི་སྐྱ་
རེངས་དང་པོ་འཆར་བའི་ཚེ་སྔར་གྱི་བཞུགས་ཁྲིའི་སྟེང་དུ་བྱོན། སྐུ་དྲང་པོ་བསྲངས་ཏེ་རྣམ་
སྣང་གི་ཆོས་བདུན་ལྡན་དུ་བཞུགས་ནས་སེམས་དབེན་མཐར་ཐུག་དཔེའི་འོད་གསལ་ལ་
མཉམ་པར་བཞག་གོ །དེའི་ཚེ་སྐུ་ལུས་མདངས་གསལ་ཞིང་དཀར་ལ་འཛུམ་པའི་ཉམས་ཅན།།
གཞོན་ནུ་ལོ་བཅུ་དྲུག་ལོན་པའི་ན་ཚོད་ལྟ་བུར་གྱུར་པས་ཞབས་སྡོད་པ་རྣམས་ཀྱིས་སྐུ་ཕྱིར་
སོས་ཡོང་རྒྱུ་རེད་སྙམ་པ་བྱུང་། ཉི་རྩེ་ཤར་བའི་མདོ་ལ་དབུའི་གཙུག་ནས་འོད་དཀར་པོ་ཞིག་
རྒྱངས་ཀྱིས་ཐོན་པ་དང་མཉམ་དུ་དཔེའི་འོད་གསལ་པས་ཉེར་ཐོབ་ཏུ་རླུང་གཡོས་ནས་དག་
པའི་སྒྱུ་ལུས་སུ་བཞེངས་ཤིང་སློབ་དང་མི་སློབ་པའི་ཟུང་འཇུག་རིམ་གྱིས་མངོན་དུ་མཛད་པར་
རྟོགས་སོ། ། ཆུ་མའི་འདུལ་འཛིན་གྱིས་ཞག་བདུན་ཐུགས་དམ་ལ་བཞུགས་པར་བཤད་ཀྱང་
འདིར་རྣམ་ཐར་རྒྱས་པའི་རྗེས་སུ་འབྲངས་ནས་བྲིས་སོ། ། སྐུ་གདུང་ལས་བདུད་རྩི་མང་པོ་
བབས་ཏེ་ན་བཟའ་ཐམས་ཅད་བངས། བཞུགས་ཁྲིའི་སྟེང་དུ་མ་ཆུད་པར་ཐང་ལ་བབས་པ་
ཟན་བསྒྲིལ་ཏེ་ཐམས་ཅད་ལ་བཀྲ་ཤིས་ཤིང་སྐུ་གདུང་རིན་པོ་ཆེར་སྲི་ཞུ་གང་འོས་ཕུལ་ནས་
ལོངས་སྐུའི་ཆ་བྱད་དུ་བསྒྱུར་འཕྲུལ་བཤད་སྒྲུབ་ཀྱི་སྡེ་གཉིས་ལ་མཛད་པའི་ཐ་མ་བསྟན་པའི་
ངང་ཚུལ་སྒྲོན་དུ་བཏང་། དེའི་ཚེ་ནམ་མཁའ་གཡའ་དག་ལ་འཇའ་ཁ་དོག་སྣ་ལྔའི་དྲ་བ་བྲེས་
པ་དང་། མེ་ཏོག་གི་ཆར་བབས་པ་སོགས་ངོ་མཚར་བའི་ལྟས་མང་དུ་བྱུང་ངོ་། ། སྐུ་གདུང་
— 28 -

ཞུགས་ལ་ཕུལ་ནས་སྒོ་ལྕགས་བསྡམས་ཏེ་ལྡེ་མིག་ནང་སོས་བཟུང་ནས་ཕྱིས་གདུང་སྒོ་འབྱེད་པ་
ན་ཡང་གསང་སྟེ་ཕྱེས་པས། ངེད་ཚོ་ལ་ཆ་མེད་ཅེས་བཀའ་སློབ་མང་པོས་བསྐང་ཚིག་གསུང་
འདུག བྱང་ཆུབ་མི་ལའི་མཚན་ལམ་དུ་གཙང་སྦྲ་དང་སྐུ་རིམ་གྱིས་ཁྱོགས་ན་གྲུབ་ཆེན་ལས་
རྡོར་བའི་སྐུ་གདུང་ལ་ཇི་ལྟར་བྱོན་པ་བཞིན་འབྱོན་ཟེར་བ་བྱུང་། གདུང་རུས་རྣམས་ཟ་མ་
ཏོག་ ཏུ་བཅུག་སྟེ་ཟླ་བཞི་ལྔ་ཙམ་གྱི་རིང་བཀྲ་ཤིས་འཁྱིལ་དུ་མཆོད་བཀུར་བྱེད་བཞིན་པའི་
མཚན་མོ་ཞིག་ལ་ཟ་མ་ཏོག་རོང་བོར་རང་ཕེབས་མཛད། དེར་མཆོད་རྟེན་བཞེངས་ནས་
གྲུབ་ཆེན་ཆོས་པ་རིན་པོ་ཆེའི་སྐུ་གདུང་གི་གཡས་ཕྱོགས་སུ་བཞུགས་པ་ཕྱིས་རྩོད་གླེང་བྱུང་སྟེ་
མར་ནང་ནང་སོ་བཙན་པོ་མས་རྐུ་བར་བརྩམས་ཀྱང་མ་ཐེག ངེད་གཉིས་ཁྱེད་ཀྱི་ཉེ་རུས་
ཡིན་པ་མཉམ་པོ་ལ་ཁྱད་ཕྱེ་དོན་ཅི་ཡོད་ཅེས་ཡུས་ཞུས་པས་སྐུ་གདུང་ནམ་མཁར་འཕུར་ཏེ་
མར་ནང་བཀྲ་ཤིས་ཆོས་རྫོང་དུ་ཕེབས། དེར་འགྲོ་དོན་ཧ་ཅང་འཕེལ་མུས་སུ་བཞུགས་ཤིང་།
ཡོས་ལོར་ཤར་བླ་བྲང་ཆེན་མོའི་ཕྱག་མཛོད་ངོ་མོའི་བློ་བཟང་རྒྱ་མཚོ་ནས་དངུལ་སྲང་སྟོང་ཕྲག་
ལྷག་གི་འགྲོ་སྒོ་བཏང་སྟེ་ཐབས་མཁས་ཀྱིས་ཕྱིར་གདན་དྲངས་སྐབས་ཡ་མཚན་པའི་ངག་སྒྲོས་
ཀྱང་ཅི་རིགས་གླེང༌། སྔར་གྱི་མཆོད་རྟེན་རྙིང་བ་སྙིང་པོར་བྱས་ཏེ་དངུལ་དཀར་སྲང་སྟོང་
ལྷག་གིས་བྱང་ཆུབ་མཆོད་རྟེན་གསར་བསྒྲུབས་བྱས་ཏེ་ཤར་བླ་བྲང་ཆེན་མོའི་ཚོགས་ཆེན་སྟེང་
མི་ཕམ་མདུན་སར་བྱིན་རླབས་ཀྱི་དྲོད་མ་ཡལ་བར་བསོད་ནམས་ཀྱི་ཞིང་དམ་པར་བཞུགས་
སོ། །སླར་ཡང་མགོན་པོ་དེ་ཉིད་སྤྲུལ་བའི་ཟློས་གར་བསྒྱུར་བ་མདོ་སྨད་ཀྱི་འཕགས་པ་ཉེ་བར་
འཁོར་ཆེན་པོ་ངག་དབང་འཕྲིན་ལས་རྒྱ་མཚོ་ནི། རོང་ཆེན་ལྷ་རྗེའི་སྲས་བཞི་བ་གུ་རུའི་རྒྱུད་
རོང་བོའི་མགོན་པོའི་བུ་ཆོས་ སྐྱོང་ གི་སྲས་སུ་རབ་བྱུང་བཅུ་ གཅིག་ པའི་ ས་རྟ་དང་ སྤྱི་ལོ་
1678ལོའི་རྒྱལ་ཟླའི་གནམ་གང་གི་ཐོ་རེངས་ཀྱི་ཆར་སྐུ་བལྟམས། འཁྲུངས་མ་ཐག་ཏུ་སྐུ་
ལས་འོད་ཟེར་འཕྲོས་པས་ཁྱིམ་ཁོར་ཡུག་བཅས་ཤིན་ཏུ་གསལ་བར་བྱས། ནམ་མཁའ་འཇའ་
འོད་ཀྱིས་ཁྱབ། མེ་ཏོག་གི་ཆར་བབས། རྗེ་ཤེས་རབ་བཀྲ་ཤིས་ཀྱིས་གསན་མ་ཐག་ངེད་
དཔོན་སློབ་ཀྱི་བཀའ་བགྲོས་སྟེང་དུ་ཐིངས་པ་ཡིན་ནོ་གསུངས། དགུང་ལོ་བདུན་པའི་སྟེང་
བ་སོ་རྗེ་དྲུང་དཀོན་མཆོག་ཉི་མའི་མདུན་ནས་རབ་ཏུ་བྱུང་བས་མཚན་ངག་དབང་འཕྲིན་ལས་
གསེར་ལྗོངས་ཡུལ་གྱི་རིགས་གསུམ་མགོན་པོའི་ཡ་གྱལ་རྒྱལ་སྲས་ཕྱག་ན་
རྒྱ་མཚོར་གསོལ། 
རྡོ་རྗེའི་སྤྲུལ་བའི་ཟློས་གར་ཁ་གྱའི་དབུ་མཛད་ཚུལ་ཁྲིམས་བཀྲ་ཤིས་དང་། སྡེ་སྣོད་རྒྱ་མཚོའི་
དགོངས་དོན་ལུང་དང་རིགས་པས་སྨྲ་བའི་ཁྱུ་མཆོག་ཏུ་གྱུར་པ་ཐུགས་སྲས་ཤེས་རབ་བཀྲ་ཤིས་
གཉིས་རྩ་བའི་བླ་མར་བསྟེན་ཏེ་སྔ་མའི་དྲུང་དུ་སྨིན་བྱེད་དབང་གི་ཐོག་མར་འཁོར་ལོ་སྡོམ་པ་
ལྟ་ཨི་བའི་དབང་བཞི་རྫོགས་པར་བཞེས་པ་ན་དཔལ་དགྱེས་པ་རྡོ་རྗེ་ཞེས་པའི་མཚན་གསོལ
- 29 -

ཡབ་སྲས་དེ་རྣམ་གཉིས་ཀྱི་སྤྱན་སྔར་དབང་ལུང་རྗེས་གནང་སྤྱི་དང་ཁྱད་པར་དུ་ཡབ་རྗེ་གོང་
མ་ལས་བརྒྱུད་པའི་གདམས་པ་མཐའ་དག་བུམ་པ་གང་བྱོའི་ཚུལ་དུ་གསན། རྗེ་ཤེས་རབ་
བཀྲ་ཤིས་ཀྱི་དྲུང་ནས་དཔེ་ཁྲིད་གསན་ཏེ། གདན་ས་ཆེན་པོའི་གྲྭ་ཚང་ཐོས་བསམ་རྣམ་པར་
རྒྱལ་བའི་གླིང་དུ་ཆོས་འགྲིམ་པ་དཀྱུས་མ་བཞིན་དུ་ཞུགས་ནས་བསྡུས་སྦྱོར་བརྩི་བཞག་སོགས་
ལ་འབད་པ་ཆེན་པོ་གནང༌། རིམ་པར་ཕར་ཚད་དབུ་མངོན་བཞི་ལ་སྦྱངས་ཤིང་མཁན་ཆེན་
དགེ་འདུན་རྒྱ་མཚོ་དང་རྣམ་གཉིས་འཛིན་གྲྭ་གཅིག་པས་མཉམ་དུ་ཚོགས་ལངས་ལན་ཁ་ཡར་
བྱས་པས་ཕྱོགས་གླང་ཆོས་གྲགས་གདན་འཛོམས་པ་ལྟ་བུའི་ལེགས་བཤད་ཀྱིས་མཁས་པའི་
ཡིད་དབང་མེད་དུ་འཕྲོགས། དགུང་ལོ་ཉི་ཤུ་པ་མེ་གླང་ལོར་དབུས་སུ་ཕེབས་ཏེ་རྒྱལ་བའི་
དབང་བོ་དྲུག་པ་ཆེན་པོ་བློ་བཟང་རིན་ཆེན་ཚངས་དབྱངས་རྒྱ་མཚོ་དང༌། སྣང་བ་མཐའ་
ཡས་བློ་བཟང་ཡེ་ཤེས་རྣམ་གཉིས་ལ་དངོས་འབུལ་རྒྱ་ཆེ་བ་དང་བཅས་མཇལ་ཕྱག་དང་དབུས་
གཙང་གི་གནས་ཆེན་ཁག་ལ་གནས་གཟིགས་གྲུབ་འཕྲུལ་ཆོས་སྡེ་ཆེན་པོ་འབྲས་དཀར་སྤུངས་
པའི་གླིང་གི་གྲྭ་ཚང་བཞིའི་ཡ་གྱལ་དཔལ་ལྡན་བཀྲ་ཤིས་སྒོ་མང་གི་ཆོས་གྲྭར་ཞུགས་ཏེ་གཞུང་
ལུགས་ལ་སྦྱོང་བའི་དབུ་ཚུགས། ཞར་ལ་པཎ་ཆེན་ཐམས་ཅད་མཁྱེན་པ་བློ་བཟང་ཡེ་ཤེས།
ཧོར་སྨིན་གྲོལ་ངག་དབང་འཕྲིན་ལས་ལྷུན་གྲུབ། . ཀུན་མཁྱེན་འཇམ་དབྱངས་བཞད་པ་ཁྲི་
དགེ་འདུན་ཕུན་ཚོགས། བྱང་རྩེ་དོན་གྲུབ་རྒྱ་མཚོ་ལྔ་ལས་སྨིན་གྲོལ་རྒྱབ་རྟེན་དང་བཅས་
པའི་མདོ་སྔགས་ཀྱི་ཆོས་རྒྱུན་ཟད་མི་ཤེས་པ་ཞིག་བཞེས་པར་ཡོངས་འཛིན་དམ་པ་དཔལ་ལྡན་
བླ་མ་ལྔ་ཞེས་གསུངས། ༧རྒྱལ་བའི་དབང་བོ་འབྲས་སྤུངས་སུ་ཕེབས་སྐབས་ཚོགས་ཆེན་དང་
ལྷན་ཅིག་ཆོས་འབྲེལ་ཙམ་ཞུས་ཤིང་། དགུང་ལོ་ཉེར་གསུམ་པ་དཔལ་ལྡན་ཟླ་བ་གྲགས་པ་
གངས་ཅན་ཡུལ་གྱི་རྒྱུན་དུ་བྱོན་པ་ཀུན་མཁྱེན་འཇམ་དབྱངས་བཞད་པའི་རྡོ་རྗེ་སྒོ་མང་ཁྲིད་
གསར་དུ་ཕེབས་པའི་དྲུང་ནས་ལེགས་པར་བཤད་པའི་བདུད་རྩི་མང་དུ་བཞེས། དཔོན་ཆུང་
བསྟན་འཛིན་དར་རྒྱས་དང་རྣམ་གཉིས་ནས་མཛོད་གོས་ཁྱད་འཕགས་ཀྱི་བླ་བྲེ་སོགས་དངོས་
པོ་སྤུས་གཙང་དུ་མ་དང་བཅས་འཇམ་དབྱངས་དཀར་བོ་དང་དབྱངས་ཅན་མ་དཀར་མོ་
གཉིས་ཀྱི་སྒྲུབ་ཐབས་ལས་ཚོགས་དང་བཅས་པའི་གསུང་སྐུལ་ཞུས་པར་ཀུན་མཁྱེན་མཆོག་
ནས་དཀའ་བཅུ་རིན་པོ་ཆེ་ངའི་བླ་མ་ཡིན་ཞེས་གཞན་ལས་ཁྱད་དུ་ཐོན་པའི་གཟིགས་པ་ཆེ་
ཞིང༌། བླ་བྲེ་ཕུལ་བ་ཡང་ཕྱིས་དཔལ་ལྡན་བཀྲ་ཤིས་འཁྱིལ་གྱི་འདུ་ཁང་ཆེན་མོའི་སྦུག་གི་
བཞུགས་ཁྲིའི་སྟེང་དུ་བྲིས་པར་མཛད་པ་ནི་ཕྱོགས་ལྷུང་གི་དབང་དུ་མ་སོང་ན་ཀུན་མཁྱེན་བླ་
མའི་རྗེས་འབྲངས་དག་གིས་གོ་དགོས་པའི་གནད་ཆེའོ་ཞེས་གསུངས། དགུང་ལོ་ཉེར་ལྔ་བར་
གདན་ས་ཆེན་པོ་བདེ་ཆེན་ཆོས་འཁོར་གླིང་ནས་ཁྲི་གདན་ཟུར་སྣེ་མོ་བ་སོ་སོ་དང་། ཁྱད་
- 30 -

པར་བླ་བྲང་ཆེན་མོའི་དྲུང་འཁོར་དྲག་ཞན་མང་པོས་འབྱོན་པའི་གྲ་སྒྲིག་དང་བཅས་གདན་
འདྲེན་དུ་སླེབས་པ་བཞིན་རྒྱལ་དབང་ཡབ་སྲས་དང་། དགའ་ལྡན་ཁྲི་གདན་ཟུར་སོགས་ལ་
ཐོན་ཕྱག་ཏུ་ཕེབས་པར། ༧གོང་ས་རྒྱལ་བའི་དབང་བོ་དྲུག་པ་ཆེན་པོས་དགའ་ལྡན་ཨ་ཆི་ཐུ་
ཨེ་རྟི་ནི་ནོ་མོན་ཧན་ཞེས་པའི་ཆོ་ལོ། ཐམ་ག་གྲུ་སྒོར། གདུགས་རྟ་དར། འབོལ་ལྕགས་
སོགས་ཆེན་པོར་འོས་པའི་གཟེངས་བསྟོད་དང་དེར་མཐུན་པཎ་ཆེན་ཐམས་ཅད་མཁྱེན་པ་བློ་
བཟང་ཡེ་ཤེས་ཀྱིས་ཀྱང་བཀའ་ཤོག་གཟེངས་བསྟོད། སོ་སོ་ནས་ཕེབས་རྫོངས་ཀྱི་བདོག་པ་
དཔངས་མི་དམའ་བ་དང་བཅས་མདོ་སྨད་གསེར་ལྗོངས་ཡངས་པའི་མཉན་ཡོད་རྒྱལ་བྱེད་
ཚལ་དམ་པར་བདེ་བར་ཕྱགས་ཕེབས་སོ། ། ཡོངས་འཛིན་ཤེས་རབ་བཀྲ་ཤིས་སྐུ་ཁམས་
དྭངས་ངོས་བཤད་སྒྲུབ་ཀྱི་མཛད་པ་འཕེལ་རྒྱས་སུ་བཞུགས་པ་དང་མཇལ་ཏེ་གསུང་གླེང་
འཕེལ། དགུང་ལོ་སུམ་ཅུ་བའི་དུས་ཨོ་རོད་གཡས་རུར་གྲགས་པའི་ནང་ཚན་མཚོ་སྔོན་
གཡས་རུའི་རྒྱལ་ཁབ་ཀུན་གྱི་གཙོ་བོ། ཀོ་ཤཱི་བསྟན་འཛིན་གྱི་རྒྱུད་ལས་ཆིང་ཧོ་ཤུ་ཆིའམ་ཆིང་
ཝང་དགའ་ལྡན་ཨེརྟི་ནི་ཇུ་ནང་དུ་གྲགས་པ་ཆོས་རྒྱལ་ཚེ་དབང་བསྟན་འཛིན། རྒྱལ་སྲས་ལྷ་
སྐྱབས་མེ་རྒན་དེའི་ཆིང་། དཔོན་མོ་རྣམ་རྒྱལ་སྒྲོལ་མ་སོགས་ཀྱིས་དད་འདུན་ཆིག་དྲིལ་ངོས་
དབུ་བླར་གདན་དྲངས་པ་ལྟར་བསུ་བཀོད་བསམ་གྱིས་མི་ཁྱབ་པ་དང་བཅས་བྱོན། རྒྱལ་བོ་
ཡབ་ཡུམ་སྲས་བློན་དང་བཅས་པར་བླང་དོར་གྱི་བཀོད་འདོམས་དང༌། སྐབས་སྐབས་སུ་
དབང་ལུང་རྗེས་གནང་གི་ཆོས་རྒྱུན་གནང༌། ཆོས་རྒྱལ་ཡུམ་སྲས་ཐམས་ཅད་ཀྱིས་རྗེ་འདི་རྩ་
བའི་བླ་མ་རྣམས་ཀྱི་གཙོ་བོ་སྐུ་ཚེ་གང་བོར་བཟུང་ནས་བདེ་ཆེན་ཆོས་ཀྱི་རྒྱལ་བོ་ཞེས་པའི་ཆོ་ལོ་
ཐམ་ག་བཀའ་ཤོག་སོགས་ཀྱིས་གཟེངས་བསྟོད་བྱས། ཁྱད་པར་དུ་རྒྱལ་བོ་ཇུ་ནང་གི་ཚ་བོ་
རྒྱལ་སྲས་ལྷ་སྐྱབས་མེ་རྒན་ཏེ་ཆིང་གིས་མཆོད་བཀུར་བསྙེན་གསུམ་གཞན་འགྲན་ཟླ་མེད་པར་
བྱས་ཏེ་རང་སྲས་བསྟན་འཛིན་དབང་ཕྱུག་ཞབས་ཕྱིར་ཕུལ་བ་སྐུ་དབོན་གྱི་གོ་སར་བཞག་
0
 ཚེ་སྨད་དབོན་རང་གི་མཆོད་གནས་ལྷ་གུར་རྣམས་དང་། མཆོད་འཐེབ་ཏུ་སྦྲ་གུར་འདྲེས་མ་
ཅན་གྱི་བོད་སོག་གི་མི་ཁྱིམ་མང་པོ་དང་། རང་གི་མཚེར་ས་ན་མོ་ཝན་ཆུང་བ་དང་བཅས་
ཕུལ་བ་དང༌། དེའི་རྒྱབ་གནོན་གྱི་བཀའ་ཤོག་ཐམ་འབྱར་མ་དང་། ཤ་བི་ནར་བོད་སོག་
གང་དུ་བསྡད་ཀྱང་རྩྭ་བཀག་མེད་ཚུལ་གྱི་ཡི་གེ་རིམ་པ་མང་པོ་ཕུལ་བས་སྦྱིན་བདག་ཐམས་
ཅད་ཀྱི་ནང་ན་ སོག་རྒྱལ་ཡབ་སྲས་འདི་རིགས། གོང་ས༧སྐུ་འཕྲེང་རིམ་བྱོན་རྣམས་ཀྱི་
འཕྲིན་ལས་ཀྱི་གདུགས་དཀར་འདེགས་པའི་ཡུ་བར་གྱུར། རྗེ་འདི་གང་དུ་བཞུགས་ཀྱང་ཚུལ་
ཁྲིམས་ཀྱི་དྲི་ངད་ཁོར་ཡུག་ཀུན་ཏུ་ཁྱབ་པ་དང་། དྲུང་འཁོར་རྣམས་ཀྱི་རྟོག་པ་ཕྲ་མོ་འགྱུ་བ་
ཚུན་ཆད་མཁྱེན་པ་དང་། རྡོ་ཡང་འདམ་ལྟར་བརྫིས་ཏེ་ཞབས་རྗེས་བཀོད་པ། སོག་པོའི་
- 31 -

དཔོན་མོ་ཞིག་གི་རོ་ཁྲི་ཁར་བཀོད་པ་ལ་མ་དགྱེས་པར་ཧིག་སྒྲ་ཞིག་མཛད་པས་བེམ་པོ་ནམ་
མཁར་སྤར་ཏེ་སར་བརྡབས་པ་དང༌། སྤོས་རིང་ལ་ཁྲོ་མདུད་གནང་བ་སོགས་རྫུ་འཕྲུལ་ཅི་
རིགས་བསྟན། ཡང་རྒྱ་ལོའི་ཚེས་གསུམ་གྱི་མཚན་མོ་གཞོན་ནུ་མ་ཞིག་གིས། སྤྱིར་བསམ་
བླང་དང་དོར་བྱའི་རི་མོ་མང་། ། ཤར་སྟོང་འཁུན་སྒེག་མོས་ཐགས་ཤིག་བཏགས། ། ཞེས་
མང་པོ་གསུངས་ཏེ་གར་བྱེད་བཞིན་ཆོས་འབྱུང་བསྟན་ཏེ། ཨ་ཧོ་མ་ཧཱ་སུ་ཁ་ཞེས་བརྗོད་པ་
སོགས་སྔ་ཕྱིར་ཐེངས་མང་ཙམ་ལ་བྱུང་ཞིང་། ལྷག་པའི་ལྷ་དང་བསྟན་སྲུང་རྣམས་ཀྱི་ཞལ་
རྒྱུན་དུ་གཟིགས། གསུང་རྩོམ་གནང་བར་གཏན་མི་དགྱེས་ཀྱང་གནང་ཡོད་པ་དག་མཁས་པ་
མགུ་བའི་ལེགས་བཤད་ཀྱི་ཕུང་བོ་འབའ་ཞིག་ཏུ་ཡོད། ད་ལྟ་ པོད་གཅིག་ཙམ་ལས་མི་་
བཞུགས། 
དགུང་ལོ་རེ་གཉིས་པར་གཉན་ཐོག་དཔོན་པོ་ཐུའུ་པ་ཙི་བློ་བཟང་ལ་གཞན་དང་
མི་མཉམ་པའི་བརྩེ་སྐྱོང་ཁྱད་འཕགས་དང༌། མཇལ་དར་མང་དུ་སྤུངས་པའི་ཁྲོད་ནས་ལག་
ཏུ་གང་ཟིན་པ་ཞིག་ལོངས་ཤིག་ཅེས་གསུངས་པ་ལྟར་གུས་པས་བླངས་པར་དབང་ལྡན་མ་དང་
ཉིན་བདེ་མ་ཐོན་བྱུང་བ་ལ་ཞལ་འཛུམ་པ་དང་བཅས་འོ་ད་རྟེན་འབྲེལ་ལེགས་པོ་བྱུང་ཞེས་
མཛད་པའི་ཐ་མ་བསྟན་ཏེ་ཐུགས་རབ་ཏུ་དགྱེས་སོ། ། དེ་ནས་རབ་བྱུང་བཅུ་གཉིས་པའི་
བགྲང་བྱ་ང་གསུམ་པ་དང༌། སྤྱི་ལོ1739ལོར་སྤྲུལ་བའི་བཀོད་པ་ཆོས་དབྱིངས་སུ་བསྡུས་
སོ། །
སྐུ་ཕྲེང་གསུམ་པ་དགེ་འདུན་ཕྲིན་ལས་རབ་རྒྱས་གཉན་ཐོག་ནས་འཁྲུངས། སྐུ་ཕྲེང་
བཞི་པ་བློ་བཟང་ཆོས་གྲགས་རྒྱ་མཚོ། ( ཆུ་བཟང་རྭ་ལོ་ཐང) སྐུ་ཕྲེང་ལྔ་བ་བློ་བཟང་ཕྲིན་
ལས་རྒྱ་མཚོ། ( ཆུ་བཟང་རྭ་ལོ་ཐང) སྐུ་ཕྲེང་དྲུག་པ་བློ་བཟང་སྐལ་ལྡན་བསྟན་པའི་རྒྱལ་
མཚན། ( ཆུ་བཟང་རྭ་ལོ་ཐང) སྐུ་ཕྲེང་བདུན་པ་སྐལ་ལྡན་བློ་བཟང་ཕྲིན་ལས་ལུང་རྟོགས་
རྒྱ་མཚོ་འཇིགས་བྲལ་དབང་ཕྱུག་ཕྱོགས་ལས་རྣམ་པར་རྒྱལ་བ་དཔལ་བཟང་པོ། ( ཆུ་བཟང་རྭ་
ལོ་ཐང) སོགས་ཀྱི་རྣམ་ཐར་རྒྱས་པར་སྤྲོ་ན། རྣམ་ཐར་གསང་གསུམ་སྣང་བའི་སྒྲོན་མེ་ལས་
ཤེས་པར་བྱའོ། །
སྐུ་ཕྲེང་བརྒྱད་པ་བསྟན་འཛིན་འཇིགས་མེད་སྐལ་ལྡན་རིན་པོ་ཆེ་མཆོག་ནི། གསེར་
ལྗོངས་ཡུལ་གྱི་སྐྱབས་མགོན་བདུན་པ་ཆེན་པོའི་ཚ་བོ་དཔལ་འབྱོར་དང་། རོང་ཆེན་ལྷ་རྗེའི་
གདུང་རྒྱུད་གྲ་མ་ཉམས་པའི་རིགས་ལས་བྱུང་བའི་སྐྱེ་རྒུའི་བདག་མོ་གཉིས་པ་འབྲུག་མོ་སྐྱིད་
རྣམ་གཉིས་ཀྱི་སྲས་སུ་ངོ་མཚར་བའི་ལྟས་བཟང་པོ་དང་བཅས་རབ་བྱུང་བཅུ་དྲུག་པའི་ས་ལུག་
དང༌། སྤྱི་ལོ1978ལོར་མཚན་དཔེའི་མེ་ཏོག་བཞད། །
དེ་ནས་ཆོས་སྲིད་ཟུང་གི་སྒོ་ནས་སྤྱི་དཔོན་གྱི་བྱ་བ་བྱེད་མཁན་ནང་སོ་ནི། རོང་བོའི་
– 32 -

བླ་མ་སྐུ་མདུན་པ་རོང་ཆེན་སྐྱེ་འགྲོ་བ་ཕུན་ཚོགས་དང༌། དེའི་རྗེས་ནས་ཆོས་སྲིད་གཉིས་ཀྱི་
མངའ་བདག་ནང་སོ་ཆོས་གྲགས་དར་རྒྱས་ཀྱིས་བསྐྱངས། དེའི་རྗེས་ནས་ནང་སོ་བསོད་
ནམས་དར་རྒྱས་ཀྱི་སྐུ་རིང་ལ་རོང་བོའི་བསྟན་པ་དར་རྒྱས་དང་མཉམ་དུ་རྒྱལ་མོ་རོང་ནས་
གདན་འདྲེན་ཞུས་པས་ལྷ་དཔོན་གཉིས་ལྷན་ཅིག་ཏུ་དབུས་གཙང་ཕྱོགས་སུ་ཕེབས་ཏེ་མཆོད་
འབུལ་མང་འགྱེད་རྒྱ་ཆེར་བགྱིས། དེ་བཞིན་སྔར་གྱི་ཆོས་རྗེ་གྲགས་པ་ཅན་རྣམས་ཀྱི་ཆོས་
ཐོབ( ཆོས་ཐོབ་ཟེར་བ་ཆོས་སྲིད་ཟུང་འབྲེལ་གྱི་ཐོབ་ལ་ཟེར) སླར་གསོ་བྱས། ཡང་བསྐྱར་
དབུས་གཙང་གཉིས་ལ་མང་འགྱེད་བློས་མི་འཁྱུད་པ་བགྱིས་པས་ནང་སོའི་བཙན་པོའི་མང་
འགྱེད་དུ་གྲགས། དེ་ནས་ཙི་ནའི་ཡུལ་དུ་ལན་གཅིག་ཕེབས་ཏེ། རྒྱ་ནག་རྒྱལ་བོ་དང་
ཐུགས་འཕྲད་ཞུ་དུས་གོང་མ་ཏཱ་མིང་གི་རྒྱལ་རབས་མཇུག་རྫོགས་ནས་གོང་མ་ཏཱ་ཆིན་ཤུན་ཀྲི་
ལ་འཕྲད་པས་གོང་མས་བ་སོའི་ ཐམ་ག་གནང་། ཆོས་སྲིད་གཉིས་སྔར་བཞིན་བསྐྱངས།
སྐབས་འདི་ཤེད་དུ་ནང་སོ་འཇམ་དབྱངས་རྒྱལ་མཚན་དང་། ནང་སོ་བསོད་ནམས་རྒྱ་མཚོ་
གཉིས་ཀྱིས་བསྐྱངས་པའི་ཕྱག་རྗེས་ཆེ། དེའི་རྗེས་ནས་གྲུབ་ཆེན་ཆོས་པ་རིན་པོ་ཆེའི་སྐུ་
དཔོན་དུ་གཏོགས་པའི་ནང་སོ་བསམ་གཏན་རྒྱ་མཚོ་ནི། གོང་ས་སྐྱབས་མགོན་སྐུ་ཕྲེང་
གཉིས་པའི་དུས་ཀྱི་ནང་སོ་གྲགས་ཅན་ཞིག་ཡིན་ལ། རྒྱ་ནག་ཏུ་ཐེངས་གསུམ་ཕེབས་ནས་
གོང་མ་ཏཱ་ཡན་རྒྱལ་པོའི་ལས་དོན་བསྒྲུབས་ཏེ་ལོ་བཞི་བསྡད་ནས་ཕྱིར་རང་ཡུལ་དུ་ཕེབས་ཁར་
གོང་མས་ས་ཡ་ཙི་དང་ས་མ་ཙི་ཝང་བེ་ལི་བཅས་དཔོན་མགོ་གསུམ་གྱི་སྤྱི་དཔོན་ནང་སོའི་ཐམ་
ག་གནང་། དེ་ནི་ཆུ་ཤེལ་གྱིས་བཟོས་པའི་ཐམ་ག་ཡིན། ཡོངས་གྲགས་སོག་པོ་ཝང་དང་གོ་
གནས་མཐོ་དམན་མེད་པར་བཤད་པ་ཡང་འདིའི་སྟེང་ནས་འཕྲོས། དེ་ནས་རིམ་བཞིན་ནང་
སོ་བསམ་གཏན་རྒྱ་མཚོ། ནང་སོ་དབང་དྲག་དར་རྒྱས། ནང་སོ་མཁར་བྱམས་བསྟན་པ་
བཙན་པོ་མ། ནང་སོ་རྒྱ་ལྡང་བློ་བཟང་བསམ་འགྲུབ། འདིའི་རྗེས་ནས་ཁྱིམ་རྒྱུད་དེར་
རོང་གི་ཕོ་རྒྱུད་ཆད་ལ་ཉེ་བ་བྱུང་བས་འབྲོག་ནས་མི་སྐྱ་སྦྲ་རྒན་ཚང་ནས་དབང་ལོ་དང་མགོན་
ལོ་གཉིས་འོངས་ནས་གཞི་བཟུང་། དབང་ལོ་ནང་སོར་བསྡད་ནས་རིམ་བཞིན་རིགས་རྒྱུད་
འཕེལ་བ་དང་། དབང་ལོའི་བུ་དར་རྒྱས་དང་། དེའི་སྲས་སྐལ་བཟང་རྣམ་རྒྱལ། ནང་
སོ་ཚེ་རིང་འབྲུག ཀླུ་འབུམ་ཐར་རྣམས་དང་། སྐལ་བཟང་རྣམ་རྒྱལ་གྱི་བུ་ར་རྒྱུ། ཀླུ་
འབུམ་ཐར་གྱི་བུ་ནང་སོ་ཤ་བོ་དང་། བློ་བཟང་། ར་རྒྱ་ཀླུ་འབུམ་རྒྱལ་ལ་བུ་དཔལ་མཁར་
རྒྱལ། མཁར་འབུམ་རྒྱལ། བློ་བཟང་ལ་བན་ཁོ། ཤ་བོ་དོན་གྲུབ། སངས་རྒྱས་སྐྱབས།
མཁའ་འགྲོ་སྐྱབས་ཏེ་བུ་ལྔ་ཡོད། དེ་ནས་ནང་སོ་མཁར་བྱམས་
དཀའ་ཐུབ་ཚེ་རིང༌། 
བསྟན་པ་དང་མཉམ་དུ་རྒྱ་ནག་ཏུ་ཕེབས། དེའི་སྐབས་སུ་རྒྱ་ནག་གོང་མ་ལ་ལས་དོན་སྒྲུབ་
- 33 -

རོགས་བྱས་ཤིང་ལྷོ་ཕྱོགས་སུ་ཕེབས་ནས་ཁྲོ་ཆུའི་རྒྱལ་བོ་སོགས་ལ་འབྲེལ་བ་སྔར་ལས་ཆེ་བར་
གྱུར་ཏོ། ། ནང་སོ་ཀླུ་རྒྱལ་ཚེ་རིང་གིས་རོང་བོ་ནང་སོ་ཁུར་བའི་སྐབས་སུ་ནང་སོ་བཙན་པོ་མ་
མར་ནང་ནང་སོ་དང་ནང་སོ་རྒྱ་ལྡང་གིས་རྡོ་སྦིས་ནང་སོ་ཁུར། ནང་སོ་དཔལ་ལྡན་ལ་སྲས་
གཉིས་ཡོད་པ་འབྲོག་ཏུ་གནས་སྤོར་ནས་རོང་བོ་མི་སྐྱ་ཚང་ཆགས་སོ། །དེ་ནས་རབ་བྱུང་བཅུ་
གཉིས་པའི་ཆུ་བྱི་དང་། 
སྤྱི་ལོ1732ལོར་གོས་ས་སྐྱབས་མགོན་སྐུ་ཕྲེང་གཉིས་པའི་དུས་སུ་
ནང་སོ་ངག་དབང་བློ་བཟང་གི་རིང་ལ་རོང་བོའི་ཆོ་འཕྲུལ་སྨོན་ལམ་ཆེན་མོ་བཙུགས
། ཕྱག་
རྗེས་ཆེ་བས་ཁོང་རྒྱ་ནག་ལས་འདས་རྗེས་སྤྲུལ་སྐུ་བཙལ་བ་ནི་ནང་སོ་སྐུ་སྐྱེས་ཐོག་མ་ཡིན
སྔོན་ཆད་སྨོན་ལམ་གྱི་སྐལ་སྐྱབས་མགོན་དང་འདྲ་མཉམ་ཡིན་ལ། རྗེས་སུ་ནང་སོ་མཁར་
འབུམ་རྒྱལ་གྱིས་རང་གི་ཐོབ་སྐལ་སྐྱབས་མགོན་ལ་ཕུལ་བས་བླ་དཔོན་གཉིས་ལ་སྨོན་ལམ་
སྐབས་སྐལ་ལྔའི་མཐོ་དམན་ཡོད། སྐབས་དེར་ནང་སོའི་རྒྱལ་སྲིད་འཕྲོག་རྩོད་བྱས་ཏེ་ནང་
སོ་བཞིའི་རིང་ལ་མཐུན་འབྲེལ་མ་བྱུང༌། རོང་བོའི་སྐྱ་སེར་ཐམས་ཅད་ཀྱིས་གྲོས་བསྡུར་བྱས་
པ་ལྟར་ནང་སོ་རེས་མོས་བྱས་ནས་ལོ་ལྔ་ནས་ལོ་གསུམ་གྱི་བར་སྐྱོང་ཁུར་བྱེད་དགོས་པའི་གྲོས་
ཐག་བཅད། སླར་ཡང་རུས་རྒྱུད་མིན་པའི་མི་ལ་སྙན་གྲགས་ཤི་ཏུ་ཆེ་ཡང་ནང་སོ་བྱེད་མི་ཆོག་
པའི་ཁྲིམས་བཙུགས། ཡང་ནང་སོ་ཀླུ་རྒྱལ་ཚེ་རིང་གི་རྗེས་ནས་དཀོན་མཆོག་ཨ་འཕན་གྱི་སྐུ་
རིང་ལ་སྔར་ཡོད་ཆོས་སྲིད་ཀྱི་ཐོབ་ཐང་མ་ལུས་པར་དམ་འཛིན་བྱས། དེའི་རྗེས་ནས་ནང་སོ་
དགའ་རབ་རྡོ་རྗེ་ཟེར་བའི་ནང་སོ་དེ་ཉིད་ཀྱིས་དབུས་ཐོབ་དང་རྒྱུ་ཐོབ་བླངས། རེབ་གོང་
ཡུལ་གྱི་ཆོས་སྲིད་ཟུང་གི་ཐོབ་ཐང་རྣམས་དམ་པོར་བཟུང་ནས་ཕྱོགས་བཞི་མཚམས་བརྒྱད་
མངའ་འོག་ཏུ་བཅུག ནང་སོ་དེ་ཉིད་ཀྱིས་སྲིད་དབང་ལོ་བཅུ་གཉིས་རིང་བཟུང་། དེ་
ནས་ནང་སོ་དཔལ་ལྡན་དོན་འགྲུབ་ཀྱིས་ལོ་ལྔར་རྒྱལ་སྲིད་བསྐྱངས། དུས་ཚོད་འདི་ཙམ་ན་
ནང་སོ་ལོ་ཏི་ཟེར་བའི་མཁས་པ་ཞིག་ཀྱང་ཡོད་ཚོད་འདུག 
དེའི་རྒྱུད་དུ་རྗེས་ནས་ནང་སོ་
ཐུབ་པ་རབ་གསལ་ཟེར་བ་ཞིག་བྱུང་ལ་བྱས་རྗེས་ཤིན་ཏུ་ཆེ། ནང་སོ་བདུན་གྱི་སྐུ་ཚབ་མཛད་
ནས་ཁྲི་ལོ་ཉེར་གཅིག་རིང་ཆོས་སྲིད་གཉིས་ཀྱིས་བསྐྱངས་སོ། །ད་དུང་ནང་སོ་ཁ་སེར་ཟེར་བ་
དང་། 
ནང་སོ་ངག་དབང་ཟེར་བ་གཉིས་ཀྱང་འདི་ཙམ་ན་ཡོད་པར་བཤད། སྐྱབས་
མགོན་སྐུ་ཕྲེང་ལྔ་བའི་དུས་སུ་ནང་སོ་དགེ་འདུན་འཕྲིན་ལས་དང༌། དེའི་རྗེས་མ་ནང་སོ་
འཇམ་དབྱངས། ནང་སོ་རྡོ་རྗེ་བསམ་འགྲུབ། ཕྱི་མས་གཙོས་སྤེན་དཀར་དགུ་ཐོག་་་་
བཞེངས། འགྲུབ་སྟོན་རྒྱ་ཆེར་བགྱིས། སྤྱང་ལུང་ཁྲི་རྒན་ཚང་གི་དུས་སུ་ནང་སོ་འཕྲིན་
ལས་དང་། དེའི་རྗེས་མ་ནང་སོ་རྒྱ་ལྡང་གི་རྒྱུད་ནང་སོ་མགོན་པོ་རྒྱལ། འདི་ཉིད་ཀྱིས་ཁྲི་
རྒན་ཚང་གི་བླ་བྲང་ཉམས་གསོ་བྱས། ཁྲི་ཟུར་ནས་ཀྱང་བཞུགས་ས་གཅིག་བྱས་ཏེ་ཞབས་ཞུ་
- 34 -

མཛད། སྐབས་དེར་བོད་སོག་ཐུག་པར་ཤོག་བཅུ་གཉིས་ཀྱི་དམག་དྲངས་པའི་སྟེང་ སྐུ་་༌་
བརླགས་རྗེས་ཨ་དཔོན་ཞར་བས་གཟུ་བཤད་དེ་ཁོ་ལ་མགོ་རྐང་ལག་ལྔ་གར་སྟོང་ལྔ་དང་ས་
ནག་གད་པ་ཡན་ཆད་དམེ་རོ་ཁྲག་རྟེན་དུ་བླངས། དེའི་རྗེས་ནས་ནང་སོ་འགའི་སྐུ་རིང་ལ་
གྲོས་མ་མཐུན་པར་ནང་སོའི་སྲིད་རྩོད་ཆེན་པོ་བྱུང་། ལོ་བཅུ་ཕྲག་འགའི་རིང་གཅིག་གྱུར་
བྱེད་མ་ཐུབ་པར་གནས། དེའི་རྗེས་སུ་ནང་སོ་མདོ་སྡེ། ཁོང་གི་ཕ་མཆོག་གསུམ་སྐྱབས་ལ།
ཁོ་དང་སངས་རྒྱས་འབུམ། བསེ་མཆོག་སྤྲུལ་ཏེ་བུ་གསུམ་དང་། སངས་རྒྱས་འབུམ་ལ་
ཆུང་མ་ཆེན་ཆུན་གཉིས་ལས། ཆེན་མའི་བུ་ནང་སོ་འཇིགས་མེད་སྟོབས་རྒྱལ།( མཁར་འབུམ་
རྒྱལ） དམ་པ་འདི་ཉིད་ཀྱིས་མཁར་སྒོའི་ཇོ་ཁང་ཆེན་མོ་གསར་བཞེངས་བྱས། ཆུན་མ་ལ་
ནང་སོ་བཀྲ་ཤིས་རྣམ་རྒྱལ་སོགས་བཀའ་ཐམ་གསེར་གྱི་མངའ་བདག་ཆེན་པོ་
ནོར་བུ་རྒྱལ། 
སྤྱི་དཔོན་ནང་སོ་གསར་རྙིང་སེངྒེ་སྲབ་མེད་དུ་འཕྱོ་བ་ལྟ་བུ་གྲངས་ཀྱི་མཐའ་མི་མངོན་པ་བྱུང་
བ་དང་། ད་དུང་མདོ་དབུས་གཙང་གསུམ་དུ་གྲགས་པའི་དགེ་བའི་བཤེས་གཉེན་ཆེན་པོ་
ལུང་རྟོགས་རྒྱ་མཚོ་དང་། རྒྱལ་རོང་བསྟན་པ་དར་རྒྱས་ཀྱི་སྤྲུལ་སྐུ་རོང་བོ་ཁྲི་ཆེན་གྱི་སྐུ་ཕྲེང་
ཕལ་ཆེར། འགྲོ་མགོན་ཞབས་དཀར་བའི་སྐུ་ཕྲེང་ཐེག་མཆོག་བསྟན་པའི་ཉི་མ། དེའི་ཡང་
སྤྲུལ་ཡེ་ཤེས་བསྟན་པའི་རྒྱལ་མཚན། ཚོ་འདུའི་གྲུབ་སྤྲུལ་རིན་པོ་ཆེ་འཇིགས་མེད་ཆོས་
རྒྱལ་བསྟན་པདྨོ་ཕྱོགས་བརྒྱད་བཞད་པའི་རྩ་ལག་གཏེར་ཆེན་སྐུ་ཕྲེང་བཞི་བ་
དབང་ཉི་མ། 
དབང་ཆེན་དགྱེས་པའི་རྡོ་རྗེ། སྐུའི་སྲས་དམ་པ་རྫོགས་ཆེན་ཞི་བ་འཚོའི་མཆོག་སྤྲུལ་རིན་པོ་
ཆེ་དང་། རོང་བོ་ཁྲི་ཆེན་དྲུག་པ་སོགས་ཀྱི་ཡོངས་འཛིན་གཞུང་བརྒྱ་སྨྲ་བའི་བཤེས་གཉེན་ལྷ་
སྡེའི་དགེ་འདུན་བསྟན་འཛིན་སོགས་ཀྱིས་མངོན་པར་མཐོ་བའི་མཁས་གྲུབ་གཉིས་འཛོམས་ཀྱི་
སྐྱེས་ཆེན་དམ་པ་མཐའ་ཡས་པ་ཕ་རོང་བོའི་རྒྱུད་དུ་བྱུང་བ་དང༌། འཇིག་རྟེན་གྱིས་མངོན་
པར་མཐོ་བའི་སྟོབས་ལྡན་སའི་ཚངས་པ་ཆེན་པོ། ཁྲི་སྡེ་གསུམ་ལྷག་ཙམ་ཆབ་འབངས་སུ་
གྱུར་པའི་སྤྱི་དཔོན་ཕ་རོང་བོ་ནང་སོའི་དཔོན་རབས་ས་འཛིན་དབང་བོའི་འཕྲེང་བ་ཚར་དུ་
དངར་བ་རྣམས་ཀྱིས་གསེར་ལྗོངས་འཛིན་མའི་ཁྱོན་ལ་འཁོད་པའི་ལུས་ཅན་རྣམས་ཀྱི་བདེ་
སྐྱིད་སངས་རྒྱས་ཀྱི་བསྟན་པ་དར་བ་དང༌། དེ་ཡང་དགེ་འདུན་གྱི་སྡེ་དང་། བསྟན་པའི་
སྦྱིན་བདག་བཅས་ལ་རག་ལས་པར་དགོངས་ནས་ཆོས་རྒྱལ་གོང་མ་རྣམས་ཀྱི་ཞབས་ཏོག་དང་
མངའ་འབངས་བཅས་ལ་བྱམས་བརྩེའི་སྤྱན་གྱིས་དུས་ནམ་ཡང་འཚོ་བ་ནི། དཔེར་ན་ཤིན་
ཏུ་གཅེས་པའི་བུ་གཅིག་པོ་ལ་མ་ཡིས་ཇི་ལྟར་བརྩེ་བ་ལས་ཀྱང་ལྷག་པ། ཉེ་རིང་དང་ཕྱོགས་
། སྲིད་ན་
སུ་ལྷུང་བ་མེད་པར་ཀུན་ལ་ཐུགས་རབ་ཏུ་སྙོམས་པ་ནི་འགྲོ་བའི་སྒྲོན་མེ་ལྟ་བུ
མཚན་གྱི་ང་རོ་ཆེ་ཞིང་ཡ་རབས་ཀྱི་ལུགས་བཟང་བྱེ་བ་ཁྲག་ཁྲིག་གིས་མངོན་པར་མཛེས་པ
- 35 -

བསོད་ནམས་དམ་པའི་སྟོབས་ཀྱི་དཔུང་བ་སྐྱེ་འགྲོ་ཀུན་གྱི་གཙུག་ནི་རབ་ཏུ་བརྗིད་པའི་མཚན་
ཇུས་དར་བ་ཕ་རོང་བོ་ནང་སོའི་དཔོན་རབས་རྣམས་ཟམ་མ་ཆད་པར་བྱུང་ངོ༌། །གཞན་ཡང་
སྒྱུ་རྩལ་དང་དགྲ་ཐབས་ལ་འགྲན་ཟླ་མེད་པའི་ནགས་ཀྱི་དབང་བོ་ལྟ་བུའི་སྟག་ཤར་དང་
སྡེབ་ལེགས་ཚིག་གི་འབྱུང་གནས་མི་ཆོས་ཀྱི་གཏམ་ལ་མཁས་པའི་འཇིག་རྟེན་པ་དང༌། ལུས་
དང་ལང་ཚོ་སོགས་ཕུན་སུམ་ཚོགས་པའི་དཔལ་གྱིས་མཐོ་རིས་བུ་མོ་ལ་ཡང་སྐྱེངས་པ་སྟེར་བའི་
སྨན་ཤར་བཅས་བགྲང་གིས་མི་ལང་བ་དང་། མཆོད་སྦྱིན་རྒྱ་མཚོའི་འབྲས་བུ་མངོན་དུ་གྱུར་
པ་དག་གིས་ཨུ་དུམ་ཝ་རའི་མེ་ཏོག་ལས་ཀྱང་དཀོན་པའི་མཆོག་གསུམ་ཡིད་བཞིན་གྱི་ནོར་བུ་
སྤྱི་བོར་ཁུར་བའི་གུས་མཆོད་ལྷུར་ལེན་ཅིང་། ཕོངས་པའི་སྐྱེ་བོ་ཀུན་ལ་ཕྱག་རིང་གླང་པོའི་སྣ་
ཞགས་ལྟ་བུ་ཅི་དགར་བརྐྱངས་བ་སོགས་ཆོས་སྲིད་ཟུང་གི་ཡོན་ཏན་ཕུན་སུམ་ཚོགས་པའི་
དཔལ་གྱིས་དཔག་བསམ་ལྗོན་པའི་རྩ་བ་རབ་ཏུ་བརྟན་ཅིང་། བསོད་ནམས་ཀྱི་ཡལ་ག་རྒྱས་
པ། དཔལ་འབྱོར་གྱི་ལོ་འདབ་ཕྱུག་པ། སྒྱུ་རྩལ་གྱི་མེ་ཏོག་བཞད་པ། ཡོན་ཏན་གྱི་
འབྲས་བུ་དུད་པ། བྱམས་སེམས་ཀྱི་གྲིབ་བསིལ་སྣུམ་པ། བསྟོད་བསྔགས་ཀྱི་འོས་སུ་མཐོ་
བ། 
བཀྲ་ཤིས་པའི་དགེ་མཚན་རབ་ཏུ་རྒྱས་ཤིང་གྲགས་སྙན་གཡུ་འབྲུག་སྟོང་གི་ང་རོ་ལྟར་ཆེ་
བའི་ལྷའི་སྡེ་ཚོ་འདི་ཉིད་ངོ་མཚར་བའི་གནས་ཟླ་བོས་མ་བཟུང་བ་ཞིག་ཡིན་ནོ། །
ཡང་ཞར་ལ། 
སྐྱབས་མགོན་སྐུ་ཕྲེང་ལ་རྒྱ་ཐོབ་ལས་དབུས་ཐོབ་ཀྱིས་མཐོ་བ་ལ་རྒྱུ་
མཚན་འདི་ཡོད་དེ། 
རང་གི་ས་གནས་སུ་ཐོབ་ཀྱི་དབང་ཐང་ངོ་མ་ཞིག་ནི་བོད་ཐོབ་ལས་མེད་
མོད། 
འོན་ཀྱང་ནོ་མོ་ཧན་སོགས་རྒྱ་དང་སོག་པོའི་སྐད་དང་ལུགས་སུ་སྣང་བ་ནི། སྐབས་
དེའི་སྤྱི་ཚོགས་སྟེང་གི་ཤན་ཤུགས་དང་གནས་ཚུལ་ལ་བསྟུན་ཏེ་དེ་ལྟར་བྱས་པ་ཞིག་རེད
དེའི་ཕྱིར་གོང་སའི་སྐུ་རབས་འགལ་རེ་ལ་ཆོ་ལོ་གཞན་ཅི་ཡང་མ་བྱུང་ཡང་རེབ་གོང་གི་སྤྱི་
དཔོན་ཆེན་པོ་རོང་བོ་ནང་སོའི་དབང་ཐང་ཉམས་མི་སྲིད་པ་གོ་དགོས་སུ་སྣང་ངོ༌། ། དེ་ལྟར་
ལྗོངས་འདིའི་དབང་དུ་བྱས་ན་སྐྱེ་དགུ་མ་ལུས་པའི་གཙུག་གི་ནོར་བུ། འགྲོ་བའི་སྒྲོན་མེ།
འཇིག་རྟེན་གྱི་མིག རྒྱལ་མཚན་གྱི་ཏོག་ལྟར་བླ་ན་མེད་པའི་མངའ་བདག་ཆེན་པོ་གྱུར་པ་ནི།
༧སྐྱབས་མགོན་རྒྱལ་བའི་དབང་བོ་རོང་སྟོན་ཆོས་ཀྱི་རྒྱལ་བོ་ཞེས་ངོ་མཚར་མཚན་གྱི་རོལ་མོ་
སྲིད་ཞིའི་མཐའ་ལས་འདས་པ་དེ་ཉིད་དང༌། གནམ་ནས་བསྐོས་པའི་སའི་ཚངས་པ་ཆེན་པོ་
འཇམ་དབྱངས་གོང་མའི་ལས་ལུང་གི་བཀོད་པ་བཙན་པོས། མདོ་སྨད་གསེར་མོ་ལྗོངས་ཀྱི་
སའི་ཁྱོན་རྣམ་པར་ཡངས་པའི་དཀྱིལ་འཁོར་ཀུན་ཏུ་འཁོད་པའི་སྐྱེ་འགྲོ་མཐའ་དག་གི་གཙུག་
རྒྱུན་དམ་པར་དབང་བསྐུར་ཏེ། ཆེ་བཙན་ཐམས་ཅད་རྣམ་པར་གནོན་པ་ཞེས་བྱ་བའི་གཟི་
བརྗིད་ཀྱི་ཟིལ་ལྷག་པར་རྒྱས་ཤིང་། སྐྱེ་བོ་མི་བསྲུན་པ་རྣམས་ཆོས་དང་མཐུན་པའི་བཀའ་
- 36 -

ཁྲིམས་བཙན་པོའི་རྒྱས་བཏབ་སྟེ། མཚུངས་པ་མེད་པའི་སྙིང་སྟོབས་ཀྱི་ཕྲག་པ་བརྟན་པོས།
བསྟན་པ་དང་འགྲོ་བའི་ལེགས་ཚོགས་མཐའ་དག་གོང་འཕེལ་དུ་བགྱི་བའི་ཁུར་ཆེན་པོ་བླ་ནས་
བླར་འདེགས་པའི་བླ་དཔོན་དེ་དག་གི་བཀའ་འབངས་སུ་གཏོགས་ཚད་ཀྱི་རེབ་གོང་སྤྱིའི་ཤོག་
ཁ་དེ་ལ་ཡོངས་གྲགས་སུ་གཤོག་ཆེན་བཅོ་བརྒྱད་ཅེས་གྲགས་ཤིང་ཕྱི་ཤོག་ནང་ཤོག་གཉིས་སུ་ཕྱེ་
བའི་ཕྱི་ཤོག་ཀྱང་ཟེར་རོ། །དེ་ལ་ཕྱི་ཤོག་བཅོ་བརྒྱད་ནི། ༡. མར་ནང་ཚོ་ལྔ། རེབ་ས་ཚོ་
བ་བཞི། རྐང་ཚ། ༢. ཀ་རིང་། ༣. བིས་མདོ་ལུང་བ་གསུམ། ༩. རྡོ་སྦིས། ༥.
ཧོར་གཙང་ཤོག་བཞི། ༦. ཁ་གྱ་སྟོད་སྨད་རོང་བོ་སོགས། ༧. གཏེར་ལུང་ཧོར་ཁ་གྱ་
སོགས། ༨. གཙོས་ཚོ་བ་ཉེར་གཅིག རྡོ་དཀར། རེབ་ས་སོགས། ༩. འབོ་ར་ཨ་
མཆོག་སྐྱི་ལ་གཉིས། ༡༠. རྟ་བོ་དམེ་ཚང་ ཚོ་ བ་ བཅུ་ གཉིས། རྒྱ་བཟའ་སྔགས་ས།
༡༡. ཨ་ཀྲོང་ཤོག་བཅུ། གཙང་ཚོ་དྲུག ༡༢. གཙང་ཁ་བཅུ་གཅིག ༡༣. རྨ་ཕར་
ཚུར་གྱི་ཤ་སྦྲང་ཚོ་བ་བཅུ་གཉིས། ༡༣. རྨ་ཕར་ཚུར་གྱི་ཤ་སྦྲང་ཚོ་བ་བཅུ་གཉིས། ༡༩.
བཟུང་ཤུལ། བན་ཤུལ། བདུད་ཤུལ། ཐར་ཤུལ་སོགས། ༡༥. སོག་པོ་མདའ་བཅུ་
གཅིག ༡༦. མཚོ་སྔོན་ཕྱོགས་ཀྱི་ཉིན་ལུང་། - ཚོ་བ་བཅུ་གཉིས་དང་བོང་སྟག་སོགས།
༡༧. ཨ་རིག་མདའ་བཞི་དང་རྐང་ཚ། ༡༨. ཁྲི་ཀ་ལུང་པ་གསུམ་དང་སྣང་ར་སོགས་ཡིན་
ནོ། ། ཡང་ནང་ ཤོག་ བཅུ་ གཉིས་ ལ་ བརྩི་ སྟངས་གཉིས་ཡོད་དེ། ཡོངས་ གྲགས་ལྟར་ན།
རོང་བོ་ནང་སོ། གཉན་ཐོག་བེ་ཧུ། འཇམ་བེ་ཧུ། བསེ་བེ་ཧུ། ཆུ་མའི་བླ་དཔོན།
ཧོར་ནག་བེ་ཧུ། གླིང་རྒྱའི་དཔོན་པོ། རྒྱལ་བོ་བེ་ཧུ། ཧོར་དཔོན་པོ། མདོ་བའི་དཔོན་
པོ་བཅས་ཀྱི་མངའ་འབངས་རོང་བོ་སྡེ་བ་བདུན། ཁྲེ་ཙེ་བཞི ། སྨད་པ་སྡེ་བ་བདུན།
བསེ་ལུང་བ་གསུམ། བསེ་རི་ཆུ་བར་གསུམ། ཧོར་སྙན་བཟང་སྟེང་འོག་གཉིས། གླིང་
རྒྱའི་སྡེ་བ་གསུམ། རྒྱལ་པོ་རླངས་ཚང་༌། སྐྱི་ཁ་གསུམ། ཧོར་ཚོ་ཆེན་དྲུག རོང་བོ་ཤ་
བི་ནར། ཆུ་ཁོག་ཤོག་བཞི་སྟེ་བཅུ་གཉིས་སོ། །ཡང་རྗེས་ནས་ཞོ་འོང་ལ་དཔྱི་དང་ཉང་དར་
གྲོང་བྱང་ཆུབ་ཚོ་འདུ་སོགས་ཤོག་ཀ་གཅིག་ཁྲེ་ཙི་བཞི་དང་རྒྱུ་ཚང་མ་ཧོར་རྒྱུ་བཅས་གཅིག
ཤ་སྦྲང་བློན་ཆེ་སུ་རུག་དཔའ་
གླིང་རྒྱ་སྡེ་བ་གསུམ་དང་སྨད་པ་སྡེ་བདུན་ཤོག་ཀ་གཅིག 
རྒྱལ་པོ་
ཧོར་ནག་མགྲོན་ལུང་བྲག་དཀར་སོགས་སྐོར་གཅིག 
མཆོག་རྣམས་སྐོར་གཅིག 
རླངས་ཚང་སྐྱི་ཁ་ གསུམ་ སྐོར་གཅིག རོང་བོ་སྡེ་བདུན་ རོང་འབྲོག་བཅས་སྐོར་གཅིག
བསེ་ལུང་བ་གསུམ་དང་ཆུ་ ཁོག་ ཤོག་བཞི་ སྐོར་གཅིག སྒྲུབ་སྡེ་བཅོ་བརྒྱད་སྐོར་ གཅིག
། ། དེ་ཐམས་
ཧོར་སོ་ནག་སྐྱ་རྒྱུ་བོན་རྒྱ་མག་སར་བཅས་ཤོག་ཀ་བཅུ་གཉིས་སུ་ཕྱེ་སྲོལ་དར་རོ
ཅད་ཀྱི་སྤྱི་བླ་རྗེ་བཙུན་སྐལ་ལྡན་རྒྱ་མཚོའི་སྐུ་ཕྲེང་རིམ་བྱོན་དང་། སྤྱི་དཔོན་ནང་སོ་ན་རིམ་
- 37 -

གྱིས་བྱེད་པས་རོང་བོའི་བླ་དཔོན་ཞེས་གྲགས་སོ། ། །
ཀ་ 
ཡང་བསོད་ནམས་དཔལ་གྱིས་མངོན་པར་མཛེས་པའི་རོང་བོ་མི་སྐྱ་ཚང་ནི
། ནང་སོ་
དཔལ་ལྡན་ལ་སྲས་གཉིས་ཡོད་པ་འབྲོག་ཏུ་གནས་སྤོར་ནས་ཆགས་པས་ན
། ལྷ་རྗེ་བྲག་སྣ་བ་
ཆེན་པོའི་གདུང་རྒྱུད་ཤ་སྟག་ཡིན། ། འབྲོག་སྡེ་འདིར་ཟབ་ཡངས་མཁྱེན་རབ་ཀྱི་དབང་ཕྱུག་
དམ་པ་མེར་གན་ཆོས་རྗེ་ངག་དབང་རྒྱ་མཚོའི་སྐུ་བལྟམས། ཁོང་དབུས་སུ་ཕེབས། མདོ་
སྔགས་རིག་གནས་ཀུན་ལ་སྦྱངས། ཕྱིར་ཕེབས་ནས་ཨུ་རྒེ་གྲྭ་ཚང་གི་ཁྲི་དང༌། ཀུན་མཁྱེན་
བར་མའི་རིག་གནས་སློབ་དཔོན་མཛད། ད་དུང་ལུང་རྟོགས་ཀྱི་ཡོན་ཏན་རྒྱ་མཚོ་ལྟར་ཟབ་
ཅིང་བརླིང་ བའི་བློ་བཟང་མཁྱེན་ རབ་ དཔལ་ ལྡན་ དང༌། ཨ་ འཕར་སྐུ་ ཕྲེང་བཞི་དང་།
ནག་རྒྱའི་སྐུ་ཕྲེང་གསུམ་པ་སོགས་ཤེས་རིག་ཡོན་ཏན་གྱི་ཆ་ལ་འགྲན་ཟླ་མེད་པའི་མཁས་དབང་
མང་དུ་བྱོན་པ་དང་། གཞན་ཡང་། 
སྟག་ཤར་རྣམས་གཡུལ་ངོར་ཞུགས་ཚེ་མྱོས་པའི་གླང་
ཆེན་ལྟར་རང་སྲོག་ལ་ཅི་མི་སྙམ་པར་འཇུག་པ་དང་། གཞོན་ནུའི་ཚོགས་ཀྱང་མགྱོགས་འགྲོ་
བཟང་པོ་དག་ལ་ཞོན་ཏེ་སྟེང་དུ་མེ་མདའ་འཕེན་པ། རུ་མཚོན་སྐོར་བ། འཛིན་མའི་ཕང་
བར་ཁ་དར་ལེན་པ་བཅས་ཀྱིས་སྒྱུ་རྩལ་འགྲན་པ་ན་སྲེད་མེད་ཀྱི་བུའི་དོ་ཟླར་ཆས་པ་དང་
རྟག་པར་མི་རྣམས་ཀྱིས་ཡུལ་ལུགས་དང་འབྲེལ་བའི་ཡ་རབས་ཀྱི་སྲོལ་བཟང་པོ་ལས་གང་དྲན་
གཏན་ནས་མི་བྱེད་དོ། ། ་་
ཡང་སྦྲ་དཀར་ནག་གཉིས་ནི་སྐྱབས་མགོན་བདེ་ཆེན་ཆོས་ཀྱི་རྒྱལ་པོ་ངག་དབང་འཕྲིན་
ལས་རྒྱ་མཚོར་སོག་པོ་ཆིང་ཝང་གིས་ཕུལ་བའི་རུ་སྡེ་ཡིན
། དེ་ཡང་སྦྲ་དཀར་ནི། མོ་ནོམ་
གཡུ་རྩེའི་ཉེ་འཁོར་དུ་གནས་ཤིང་ཕྱོགས་དེར་རི་ཙོང་གིས་ཁྱབ་པས་ན་འདི་ལ་ཙོང་ཁའི་སྡེ་
ཡང་ཟེར། 
འདིར་སྔོན་བསྟན་པ་སྔ་དར་གྱི་དུས་སུ་བྱོན་པའི་གྲུབ་པའི་དབང་ཕྱུག་ཆེན་པོ་
ཙོང་ཁའི་རྡོར་བཟང་དང༌། ཙོང་ཁའི་བླ་མ་བཀའ་འགྱུར་པ་དང་། ཁོང་གི་ཚ་བོ་ཙོང་ཁའི་
ལྷུན་འགྲུབ་སོགས་ལུང་རྟོགས་ཡོན་ཏན་གྱི་གཏེར་དུ་གྱུར་པའི་སྐྱེས་བུ་དམ་པ་མང་དུ་བྱོན
ད་དུང་སྐྱབས་མགོན་སྐུ་ཕྲེང་གསུམ་པའི་སྐུ་ཚེ་སྟོད་ཀྱི་ཆར་བཙན་གུའི་ཐོག་མ་སྦྲ་དཀར་བླ་མ་
བཞག ཁོ་ཚང་ནས་ཨ་ལགས་ཆོས་མཛད་འཁྲུངས། བཙན་གུ་དེའི་མཚན་སྙན་སྟོད་སྨད་
བར་གསུམ་དུ་གྲགས། རྗེ་རྒོད་ཚང་བའི་ཡང་སྤྲུལ་རོང་བོ་དགོན་ཚང་། སྦྲ་དཀར་ཧོར་རྒྱ་
བན་ཁོ་སོགས་མཐོ་རིམ་དྲག་གྲས་མི་སྣ་མཐའ་ཡས་པ་བྱོན། །
སྦྲ་ནག་ཚང་ལ་ཚོ་ཁག་མང་དུ་ཡོད་པ་ལས་བཟོའུ་ཚོ་ནི། ས་དཀྱིལ་ཏཱ་བེ་ཧུའི་སྡེ་ཚོ་
ནས་གྱེས་ཟེར། 
འབྲོག་རུ་ཆེན་པོ་འདིའི་ལུག་རྒྱུད་ནི་ཀླུའི་སྒོ་ཐོག་ཡིན་པར་གྲགས། དེང་
སང་གློའུ་ཚང་ཟེར་བ་དེ་ཡིན། 
འདིར་མཁའ་སྤྱོད་མའི་ཞལ་མངོན་སུམ་དུ་གཟིགས་པའི་
- 38 -

གཙང་གི་བླ་མ་བརྩི་བཞག་ཚང་སོགས་གནམ་འོག་གི་སྐྱེ་འགྲོ་མཐའ་དག་བདེ་བ་ལ་རེག་པའི་
ཐབས་ཚུལ་ལྷུར་བཞེས་པའི་གང་ཟག་ཕུལ་བྱུང་དུ་མའི་སྐུ་བལྟམས། དེ་བཞིན་དུ་རྐང་ཚ།
རུ་གསར། ཚ་ཇ། མགར་བ་སོགས་ཚོ་ཁག་སོ་སོ་ནས་ཀྱང་བསྟན་འགྲོའི་དོན་ལ་ཐུགས་
བསྐྱེད་ཀྱི་འཇུག་པ་མི་དམན་པའི་བླ་སྐྱ་སེར་གསུམ་མང་དུ་བྱུང་ངོ༌། ། གཞན་ཡང་ཚོ་ཁག་དེ་
དག་གི་ནང་དུ་ཡུལ་སྲོལ་ཁྱད་པར་ཅན་ཡོད་པ་ནི། བཀྲ་ཤིས་འཁྱིལ་གྱི་ཚོ་བ་ལ་སྐྱབས་མགོན་
སྐུ་ཕྲེང་གསུམ་པའི་དུས་བཀྲ་ཤིས་འཁྱིལ་དགོན་པར་ཁྱིམ་ཚང་གསུམ་གནང་བ་ཡིན་ཟེར།
དེའི་དཔེ་སྲོལ་ནི་ ཤར་བླ་བྲང་ལ་ཁྲལ་སྟེར་མི་དགོས་པར་བཀྲ་ཤིས་འཁྱིལ་ལ་སྟེར་དགོས།
སྒར་ཁ་ནམ་ཕེབས་ལ་ཐབ་ཀ་དང་ཆུ་རྐོ་བརྐོ་དགོས་པར་མ་ཟད། ཆུ་དང་འབུད་ཤིང་ཡང་
སྟེར་དགོས། སྒར་ཁ་ཕྱིར་ཕེབས་པའི་བར་དུ་ཐུན་རེས་བྱས་ནས་ཁལ་རྟ་གཅིག་ཀྱང་བོར་
བརླག་བྱེད་མི་ཆོག་
ཡང་ཧོ་ར་ཞེས་པའི་ཚོ་བ་འདིར། ཧོ་ར་ཨ་བརྟན་དཀར་དཀར་ཟེར་བ་སྔོན་ལྷ་སྡེ་
དང་། ལྷ་གུར་འདི་ཡོད་ས་ནས་སོག་པོ་ཨུ་རྒེ་ཧོ་ར་ནས་ཆིང་ཝང་རྒྱལ་པོས་སྐྱབས་མགོན་ལ་
ཞབས་ཞུར་གནང་དགོས། ཤར་བླ་བྲང་གི་སྒར་ཁ་ཕེབས་སྐབས་སྐྱེས་པ་རྣམས་ཀྱིས་ཆུ་རྐ་
བརྐོ་པ་དང་བཞུགས་གུར་ཕུབ་པ་སོགས་དང༌། སྐྱེས་དམན་རྣམས་ནས་གསོལ་ཐབ་དང་
ཤིང་གི་ཐབ་ཆེན་གྲུབ་རྗེས་གཉེར་གནས་གསོལ་རས་གང་འདོད་ལྟར་སྟེར་སྲོལ་བཅས་འདུག་
ཡང་ཚེ་རིག་བདུད་རྩིའི་མཆོད་སྦྱིན་འགྱེད་པའི་རོང་ཆེན་མེས་པོ་ལྷ་རྗེ་བྲག་སྣ་བ་ཆེན་
པོའི་རིགས་ཀྱི་རྒྱུད་ལས་བྱུང་བའི་རོང་བོ་བློན་ཆེ་ཞེས་གྲགས་སྙན་གསར་པའི་བ་དན་སྲིད་ན་
མངོན་པར་གཡོ་བའི་སྡེ་ཚོ་འདི། སྔོན་ལྷ་རྗེ་བྲག་སྣ་བ་ཆེན་པོས་ཐོག་མར་གཞི་བཟུང་བའི་
གནས་དང་རོང་བོ་ཚང་གི་ཕ་ས་ཡིན། ཡབ་རྗེ་བླ་མས་དབྱར་གནས་བཅའ་ཡིག་ཏུ་ཡང་ཕ་ས་
རོང་བོ་བློན་ཆེ་ན་ཡོད་གསུངས། དེ་ལྟར་ན་ཆབ་སྲིད་ཀྱི་མངའ་ཐང་དང་དཔུང་སྟོབས་
སོགས་གང་གི་ཆ་ནས་འགྲན་པའི་ཟླ་དང་བྲལ་བའི་ཕ་རོང་བོ་ཚང་གི་རིགས་རུས་དང་འབྲེལ་
བས་ན། འདི་ལྟར་གནམ་སྐས་དཀར་པོའི་འཇུ་ཐག་ལ་བརྟེན་ནས་ལྷ་སྲས་ལྕེ་རིང་གཡུ་རིང་
དང༌། གཡུ་བསེ་མཆེད་གསུམ་བྱོན། ཆུང་བ་གཡུ་བསེ་དེ་ཉིད་ཀྱིས་མི་རྗེ་མཛད་པས།
གཡུ་བསེ་བྱི་ལི་སྤུན་བཞིར་གྲགས་པ་བྱུང༌། དེ་དག་གིས་ལྡོང་རུས་ཆེན་བཅོ་བརྒྱད་དང་
འཁྲུགས་པས་གནམ་ལྷ་གཡུ་རིང་གིས་རམ་འདེགས་བྱས་ཏེ་བཏུལ་ནས་བྲན་དུ་བཀོལ། བར་
བ་གཡུ་རིང་འདིས་རླུའི་བུ་མོ་དམུ་ཟ་ལྡེམ་ཁབ་ཏུ་བཞེས་པར་སྲས་མ་སངས་སྤུན་བདུན་བྱུང་
བའི་ཆེ་བ་དྲུག་དང་ཡབ་ལྷ་ཡུལ་དུ་གཤེགས། ཆུང་བའི་སྲས་ཐོག་ཚ་དཔའ་བོ་སྟག་བྱུང་བར་
– 39 -

མོན་བཟའ་མཚོ་མོ་རྒྱལ་ཁབ་ཏུ་བསུས་པ་ལ་སྲས་གཡའ་སྤང་སྐྱེས་འཁྲུངས། དེ་རྩལ་རྫོགས་
པའི་སྐབས་སུ་སྲིན་པོ་སྐྱ་རེངས་ཁྲག་མེད་བསད། དེའི་ཆུང་མ་སྲིན་བཟའ་གཡའ་གྲུམ་
བསིལ་མ་ཕྲོགས་ཏེ་ཉིད་ཀྱིས་ཁབ་ཏུ་བཞེས་པར་སྲས་ཤིག་བྱུང་བ་དེ་སྲིན་པོ་དང་འཁོན་པའི་
བར་དུ་སྐྱེས་པས་མིང་འཁོན་བར་སྐྱེས་སུ་བཏགས་པ་ལ་འཁོན་གྱི་གདུང་རྒྱུད་ཅེས་པའི་དོན་དེ་
ལྟར་ཡིན། 
དེས་ན་མིའི་རིགས་དྲུག་ཏུ་གྲགས་པ་སོགས་ལས་མཆེད་པ་མ་ཡིན་གྱི། ཆོས་རྗེ་
དཀོན་མཆོག་ལྷུན་གྲུབ་ཀྱིས། དེ་ལྟར་འཆི་མེད་འོད་གསལ་ལྷ་ཡི་རིགས། ། མ་རིག་ལས་
འཁོན་འཇམ་དབྱངས་སྤྲུལ་བའི་སྐུ། ། ས་སྐྱ་པ་ཞེས་གྲགས་པ་གསལ་ལྡན་པ། ། ཞེས་
གསུངས་པ་ལྟར་རུས་མགོ་ས་སྐྱར་གཏོགས་སོ། །
གཞན་ཡང་བློན་ཆེ་ཞེས་པའི་ཡི་གེ་ལ་འདྲ་མིན་སྣ་ཚོགས་བྲིས་ཡོད་མོད་ཀྱི། དེབ་
དཀར་མཁན་པོས། ཨ་མདོ་ཡུལ་དུ་རྒྱལ་པོ་བློན་ཆེ་བཙན་མོ་བྱ་བའི་སྡེ་གསུམ་ཁད་ཉེ་བར་
ཡོད་པ་ཡང་སྔོན་གྱི་བརྡ་ལ་སྦྱར་ན། རྒྱལ་པོ་བློན་ཆེ་བཙུན་མོ་གསུམ་གྱི་མིང་དེ་ཁོ་ན་ལྟར་
འདུག་པས། 
དེ་ཡང་དེ་གསུམ་གྱི་མཚན་ལས་བྲིས་པར་གོར་མ་ཆག་ཅེས་གསུངས་སོ། ། ད་
ནི་སྡེ་འདིའི་ལོ་རྒྱུས་ཅུང་ཟད་རྒྱ་བཟའི་དགེ་བཤེས་ཀྱིས་བསྒྲིགས་པའི་དེབ་ཐེར་ནང་གསལ་བ་
ལྟར་འགོད་ན། 
ལྷ་རྗེ་བྲག་སྣ་བ་ཆེན་པོའི་སྲས་ཆེ་བ་ལྷ་རྒྱལ་དཔལ་གྱི་རིགས་སུ་འཁྲུངས་བའི་
སྐུར་བའི་བླ་མ་ས་དཔྱད་པའི་གདུང་རྒྱུད་ལ་སྡེ་ཁག་གསུམ་ཡོད་པའི་སྒར་བ་རྒྱ་རི
། རྒྱ་བཟའ་
རྭ་སྐྱེས། རྟ་བོ་དམེ་ཚང་རྣམས་སྡེ་ཁག་གཅིག་ཡིན་པ་དང་། བོང་སྟག་སྟོད་པ་གྲ་ས་སྨད་
པ་ནི་སྡེ་ཁག་གཅིག རྒྱ་ཡས། རྨོག་རི། ཐེབ་རྒྱ་སྨྲེ་སྔགས་གླིང་པ་མཁར་སོགས་ནི་སྡེ་
ཁག་གཅིག་ཡིན་ཏེ་འདི་གསུམ་ནི་ལྷ་རྒྱལ་དཔལ་གྱི་རིགས་ཡིན། ཚེ་རིང་འབུམ་གྱི་རིགས་སུ་
འཁྲུངས་པའི་སྡེ་ཁག་གསུམ་ནི། རོང་བོ་ཕ་འོག་གསུམ་དང་། བློན་ཆེ་ཉིན་སྲིབ། མར་
ནང་གསུམ་ལ་ཟེར། འདི་རྣམས་ཀྱི་སྡེ་ཕྲན་རྣམས་ནི་བོང་སྟག་ཚོ་ཆེན་གསུམ་ལ་ཚོ་ཆུང་བཅོ་
བརྒྱད་ཡོད་པས་ད་ལྟ་མང་ཆེ་བ་ནི་ཐེམ་ཆེན་རྫོང་གི་མངའ་ཁོངས་སུ་གནས་ཡོད
། བོང་སྟག་
དཔོན་པོ་ཆོས་རྒྱལ་ཚེ་རིང་གི་རིང་ལ་བློན་ཆེ་ནས་སོང་བ་ཤ་སྟག་ཡིན་ནོ། ། དེ་ཡང་རྒྱ་ཡས་
དང་རྨོག་རི། 
ཐེབ་རྒྱ་རྣམས་ནི་སྨྲེ་སྔགས་རྒྱལ་མོའི་རིང་ལ་སོང་བ་ཡིན་པས་ད་ལྟ་གུང་ཧོ་
རྫོང་གི་མི་མང་ཆེ་བ་བློན་ཆེ་ནས་སོང་བ་ཤ་སྟག་ཡིན་ནོ། ། བལ་བཟའ་དང་སྔགས་ས། སྐྱ་
ར། གྱང་དམར། ལོ་བ། རྒྱ་བཟའ། རྟ་བོ། དམེ་ཚང་། ཆུ་རི་གོང་འོག་བཅས་ཚོ་
སྟངས་བཅུ་བོ་ཡང་བློན་ཆེ་ནས་སོང་བས་དགུ་སྟོད་དུ་གཞི་ཆགས་ཏེ་སྐྱ་མོ་དམར་མོ་སྨད་དུ་བྱ་
ཁུ་ཏ་ཆད་པའི་ལ་དགུ སྐྱ་ག་ཆད་པའི་ཐུར་དགུ གླག་རྒོད་རོག་མོ་ཆད་པའི་ལུང་དགུབྱ་
རྒོད་པོའི་ཉིན་ལམ་རིང་མོ་ཟེར་བའི་སའི་ཆར་འདུས་སྡོད་བྱས། དེ་ནི་བློན་ཆེ་ཆན་ཧུ་ཡ་མོ་
- 40 -

དང་། སྐྱ་རིས་བླ་མ་གཉིས་ཀྱི་སྐུ་རིང་ཡིན་པར་བཤད། སྒར་བའི་བླ་མའི་རིགས་སུ་་
འཁྲུངས་པའི་སྐལ་བཟང་རྐང་རིང་གིས་རྒྱུའི་རྒྱ་མོ་ཞིག་ཆུང་མར་བླངས་པ་ལ་སྲས་གསུམ་བྱུང་
བའི་ཆེ་བ་ནི་ཕ་ཁྱིམ་དུ་བསྡད་པས་རྒྱ་བཟའ་ཟེར་བའི་རྒྱུད་དེ་ནས་བྱུང་། སྲས་འབྲིང་བ་
སྐལ་བཟང་རྡོ་རྗེ་ཟེར་བའི་སྐད་སྙན་ཅན་ཞིག་ཡོད་པས་ཀླུ་བའི་ཚོ་བ་བྱུང་། ཐ་ཆུང་གི་
གཙུག་ན་ཤ་རྨེན་ཞིག་ཡོད་པས་རབ་བརྟན་རྭ་ཅོ་ཅན་ཟེར་བས་རྭ་སྐྱེས་ཚོ་བ་བྱུང་། སྲས་མོ་
གནམ་སྨན་ཐར་ལ་མིང་པོ་ཞིག་བོང་སྟག་ནས་ཡོང་བའི་མིང་ལ་ཚེ་འབྲུག་དམེ་བོ་ཟེར་བས་
དམེ་བོའི་ཚོ་བ་བྱུང་། འདི་རྣམས་ཀྱི་སྤྱི་མིང་ལ་ཀླུ་བ་རྭ་སྐྱེས་དམེ་བོ་རྒྱ་བཟའ་སོགས་ཟེར་
བའི་དོན་དེ་བྱུང་ཟེར་རོ། །སྡེ་འདིར་འཁོར་ལོ་གསུམ་དང་མཁས་པའི་བྱ་བ་རྣམ་གསུམ་གྱིས་
འཇམ་མགོན་རྒྱལ་བ་གཉིས་པའི་རིང་ལུགས་དྲི་མ་མེད་པ་ཕྱོགས་བརྒྱར་སྤེལ་བ་དང་། རྒྱལ་
བ་དགྱེས་པའི་ཉམས་བཞེས་ལྷུར་མཛད་པའི་བློན་ཆེ་ཁྲི་རིན་པོ་ཆེ་བློ་བཟང་ཆོས་གྲགས་ནི།
བློན་ཆེ་སར་རོང་བོའི་རིགས་སུ་འཁྲུངས། ཆོས་པ་རིན་པོ་ཆེ་ནས་རབ་བྱུང་དང་། རྗེ་སྐལ་
ལྡན་རྣམ་གཉིས་ལས་ཆོས་མང་དུ་གསན། འདི་ནས་རྣམ་འགྲེལ་ དབུ་ ཕར་བཅས་དང་།
དབུས་སུ་བྱང་རྩེ་གྲྭ་ཚང་དུ་འདུལ་མཛོད་སོགས་བཀའ་པོད་ཡོངས་རྫོགས་ལ་སྦྱངས་པས་
རིགས་སྨྲའི་རྩེར་སོན། རང་དགོན་དུ་དམ་བཅའ་བཞག ཁྲིར་བཞུགས་ནས་བརྩི་བཞག་
མཛད། དཔེ་འཛིན་སྐྱོར་སྦྱངས་ཀྱི་རྟིང་སྐུལ་ རྒྱུན་བསྐྱངས་པས་ ཕན་སླེབས་ཆེ་བ་བྱུང་།
ད་དུང་རླུང་སེམས་ལ་རང་དབང་ཐོབ་པའི་རྒྱ་བཟའི་གྲུབ་ཆེན་རིན་པོ་ཆེ་དང་། རྒྱལ་མཁན་
པོའི་ཡང་སྤྲུལ་དགེ་ལེགས་ཐུབ་བསྟན་རྒྱ་མཚོ། གཡེར་གཤོང་རིན་པོ་ཆེའི་སྐུ་ཕྲེང་རྣམ་
གཉིས་སོགས་བསྟན་འགྲོའི་དཔལ་ཡོན་མཆོག་གི་བླ་སྤྲུལ་ཆེ་དགུ་དུ་མའི་སྐུ་བལྟམས། ཡང་
རྒྱ་བཟའ་བསེ་རུ་བསྟན་འཛིན་གྱི་རིགས་སུ་འཁྲུངས་བའི་རྒྱ་བཟའི་དཔོན་པོ་ཚེགས་ལོ་ནི།
རྒྱ་བཟའ་བེ་ཧུ་བསྟན་སྐྱོང་ཟེར་བའི་བུ་ཡིན་པས་བློན་ཆེ་ཆད་སྟངས་གསུམ་ལ་དབང་བྱས།
རེབ་གོང་གི་ཕྱོགས་སུ་སྟག་མོ་ཁེར་ཉལ་ཟེར། ད་དུང་སྐལ་ལོའི་ཚ་བོ་རྡོ་རྗེ་ཡ་མོ་ལ་བེ་ཧུ་ཡ་མོ་
ཞེས་ གྲགས་ཆེའོ། ། དེ་བཞིན་དུ་དཔོན་པོ་ཐོ་བ་སྐྱབས་དང༌། དཔོན་པོ་བསྟན་གནས།
དཔོན་པོ་ལྷ་རྩེ་སོགས་ཆེ་གཉན་བཙན་གསུམ་འཛོམས་པའི་དཔོན་ཆེན་གྱི་སྐྱེས་རབས་དང་།
མཐུ་རྩལ་ནུས་མཐུ་ལྡན་པའི་བན་སྔགས་ཀྱི་འདུས་སྡེ། དཔའ་རྩལ་གདོང་ངར་ཆེ་བའི་སྟག་
ཤར་གྱི་དཔུང་ཚོགས་བཅས་ལོ་རྒྱུས་ཅན་གྱི་མི་སྣ་གྲགས་ཆེན་གྲངས་ཀྱིས་མི་ཆོད་པ་བྱུང༌། དེ་
ནས་རབ་བྱུང་བཅུ་དྲུག་པའི་ལྕགས་སྦྲུལ་དང་། སྤྱི་ལོ 1941ལོར་མཱ་ཇག་དམག་གིས་སྡེ་
འདིའི་རོང་འབྲོག་གཉིས་ཀའི་མི་ནོར་ཟས་གསུམ་དང་བཅས་པར་གྱོང་གུན་ཚབས་ཆེན་
བཟོས། འོན་ཀྱང་ལྷག་ལུས་རྣམས་ཀྱང་གང་ཅིའི་ཐད་ཁག་པོར་གྱུར་ནས་ཕྱོགས་སོ་སོར་
- 41 -

གྱེས། དེ་ནས་ལོ་ཟླ་ཁ་ཤས་ནང་ལ་ཕྱིར་རང་ཡུལ་དུ་སླེབས་ཀྱང་འཚོ་ཆས་དང་སྡོད་ཁང་
སོགས་ཧ་ཅང་སྡུག་པོར་གྱུར་ཡོད་པའི་སྐབས། སྤྱི་ལོ1949ལོར་མཱ་ཅང་གི་རྒྱལ་སྲིད་ཤོར་
པར་བརྟེན། ཡུལ་འཁྱར་བ་རྣམས་ཀྱང་ཕྱིར་རང་གནས་སུ་སླེབས་པ་མ་ཟད། སླར་ཡང་
བདེ་སྐྱིད་ཀྱི་འཚོ་བ་རོལ་རྒྱུ་བྱུང་། །
ཡང་ཡུལ་མིའི་ངག་རྒྱུན་ལ། གནམ་ན་སྐར་མ་སྨེ་བདུན། ས་ན་རོང་བོ་སྡེ་བདུན་
ཟེར་བ་ལྟར། རོང་བོ་སྡེ་བ་བདུན་པོ་ནི་རོང་བོ་དཔོན་ཚང་གི་ལྷ་སྡེ་ཡིན་ལ། དེ་ཡང་རོང་
བོ་དཔོན་ཚང་། ས་དཀྱིལ། བྲིས་ པ་ སྟེ་ ཉིན་ སྡེ་ གསུམ་ དང་། ཚོ་བཞི། སོག་རུ།
འཇའ་མོ། ཐེ་བུ་སྟེ་སྲིབ་སྡེ་བཞི་ཞེས་འབོད་སྲོལ་ཆགས། དེ་ཡང་རོང་བོ་ཞེས་པ་རུས་མིང་
ཡིན་ལ་རྗེས་སུ་ཡུལ་མིང་དུ་ཆགས། དེ་ལྟར། རོང་བོ་དཔོན་ཚང་གི་ལོ་རྒྱུས་མདོ་ཙམ་གོང་
དུ་བཤད་ཁུལ་བྱས་ཡོད། །
ད་ནི་གསེར་ལྗོངས་ཡུལ་གྱི་ཤྲཱི་ན་ལེནྡྲ་ཆེན་པོ་བདེ་ཆེན་ཆོས་འཁོར་གླིང་གི་ཉེ་འཁོར་དུ་
ཆགས་པའི་ས་དཀྱིལ་ཞེས་བསོད་ནམས་གསེར་གྱི་མེ་ཏོག་རབ་ཏུ་རྒྱས་ཤིང་། དད་གུས་ཟེའུ་
འབྲུའི་འཛུམ་དཀར་ལྷུག་པར་གྲོལ་བའི་སྡེ་ཚོ་འདིའི་ལོ་རྒྱུས་ཅུང་ཟད་བརྗོད་ན།
ཐོག་མར་ཡུལ་གྱི་ཆད་ཁུངས་ལ་བཤད་ཚུལ་མི་འདྲ་བ་གསུམ་ཡོད་ཀྱང་། ཡོངས་
གྲགས་ལྟར་ན། རྗེའུ་རིགས་འབྲོམ་གནུབས་སྟག་གསུམ་གྱི་ནང་ཚན་བྱ་བ་སྟག་ལུང་ནས་
མཆེད་པར་བཤད། དེ་ཡང་ས་དཀྱིལ་ཞེས་པའི་མིང་གི་ཐོགས་དོན་ནི། གསེར་ལྗོངས་ནོར་
འཛིན་ཡངས་པའི་དབུས་སམ་སའི་དཀྱིལ་དུ་ཆགས་པས་ན་དེ་སྐད་ཟེར། ཡང་རྣམ་ཐར་
གསང་གསུམ་སྣང་བའི་སྒྲོན་མེ་ལས། ས་དཀྱིལ་ཏཱ་བེ་ཧུ་དང་མཆོད་ཡོན་དུ་འབྲེལ་ནས་རྒྱལ་
ཐང་གི་དབུས་ས་རྡོ་རྗེ་འདྲ་བའི་ལྟེ་བ་དགོན་ཁུག་ཏུ་རོང་བོ་བདེ་ཆེན་ཆོས་འཁོར་གླིང་གི་དང་
པོའི་གཞི་འདིང་བར་མཛད་ཅེས་པའི་གསུང་ཤུགས་དང་། སྡེ་བའི་མིང་དང་བཅས་པར་
དཔྱད་ན་དུས་ཡུན་རིང་མོ་ཞིག་ནས་ཆགས་པར་མངོན། ཡུལ་མིའི་ངག་སྒྲོས་ལ་ཡང་། ས་
དཀྱིལ་ཏཱ་བེ་ཧུ་ཟེར་བ་དེ་ཏཱ་དཔོན་པའི་དཔོན་རྒྱུད་ཡིན་པས་སྒྲ་ཟུར་ཉམས་པ་ཞིག་ལས་རྒྱུ་
ཐོབ་ཀྱི་མིང་མིན། སྔོན་ས་དཀྱིལ་དཔོན་ཚང་གི་ཁང་རྙིང་ཞིག་ཏུ་སྤེན་མའི་ཀ་བ་ཆེན་པོ་ཞིག་
ཡོད་པ་ལ་བསྐལ་བ་ཡ་ཐོག་གི་ཤིང་ཞེས་གྲགས། སྡེ་འདིར་བྱང་སེམས་ས་བརྒྱུད་པ་བར་
གྲགས་པའི་སྟག་ལུང་ཆེ་བ་བློ་བཟང་བསྟན་པའི་ཉི་མ་དང་། ཁྲི་རྒྱལ་མཚན་སེང་གེའི་ཡང་
སྤྲུལ་ས་དཀྱིལ་སྒོམ་ཆེན་པ། གྲུབ་པའི་དབང་ཕྱུག་རྗེ་འཇིགས་མེད་བསམ་གཏན་རིན་པོ་
ཆེའི་ཡོངས་འཛིན་དགའ་བྱང་ལྷ་རམས་པ། ཡུལ་མདོ་སྨད་ཀྱི་པཎྜི་ཏ་ཆེན་པོ་རྗེ་ཞྭ་དམར་
དགེ་འདུན་བསྟན་འཛིན་རྒྱ་མཚོས་འཕྲོས་པ་ལེགས་པར་མཛད་ཡུལ་གྱི་གྲོགས་དམ་པ་དགེ་
- 42 -

བཤེས་ནཱ་ཐའི་མཚན་ཅན། སྐྱིད་ཕྲུག་བླ་མའི་ཡོངས་འཛིན་ཨ་ལགས་རྒྱ་མཚོ། རྒྱ་ལིའི་
ཡང་སྤྲུལ་ས་དཀྱིལ་དགེ་བཤེས། མདོ་སྔགས་གཞུང་བརྒྱུར་གཟིགས་པའི་མཁྱེན་སྤྱན་ཡངས་
པའི་དགེ་བཤེས་སདྡྷའི་མཚན་ཅན་སོགས་མཁས་དབང་གནམ་གྱིས་ས་བཀབ་པ་ལྟ་བུ་མང་དུ་
བྱོན། ཉེ་སྔོན་བཤད་པ་ལྟར་མི་དབང་ཆེན་པོ་ས་དཀྱིལ་ཏཱ་བེ་ཧུ་ནས་རོང་བོ་བླ་མ་བསམ་
གཏན་རིན་ཆེན་གྱི་ཡོན་གནས་བྱས་ཏེ་སོག་རྒྱུའི་རིགས་བསྒྱུར་བའི་ལོ་རྒྱུས་དང་། ད་དུང་
དད་པའི་འོ་མཚོ་མཁའ་ལ་འཕྱུར་བའི་རྒད་པོ་བསྟན་འཛིན་ཟེར་བ་ཞིག་གིས་ནག་ཟླའི་ཉ་ལ་
གོས་དཀར་གསར་བ་ཞིག་གྱོན། ལག་དུ་རུ་དར་དཀར་བོས་བརྒྱན་པའི་མདུང་རིང་ཞིག་
བཟུང་ནས་དུས་འཁོར་སྦྱིན་སྲེག་གི་དུང་བརྡ་བཏང་བ་དང་མཉམ་དུ་དེ་རིང་བདག་བྱང་ཤམྦྷ་
ལར་འགྲོ་རྒྱུ་ཡིན་ཞེས་ཀི་སྒྲ་ལན་གསུམ་བསྒྲགས་པའི་མོད་ལ་ལྔ་བའི་ལམ་ཆེར་ཞུགས་པའི་ངག་
རྒྱུན་སྣང་། ཡང་ཆོ་འཕྲུལ་ཟླ་བའི་དུས་བཟང་པོ་ལ་རོང་བོ་ནང་ཆེན་བཅོ་བརྒྱད་ཀྱིས་ཁ་དོག་
སྣ་ཚོགས་པའི་དར་གྱིས་སྤྲས་པའི་རླུང་གི་ཤུགས་འཆང་རྣམས་དཔལ་ལྡན་གུར་གྱི་མགོན་པོར་
དབུལ་བའི་སྐབས་སུ་ཡང་། ས་དཀྱིལ་སྔགས་པ་ཚང་ཞེས་གྲགས་པའི་ཁྱིམ་དེའི་རིག་སྔགས་
འཆང་བ་ཞིག་གིས་ངེས་པར་དུ་འབུལ་དགོས། གཞན་ཡང་ཇི་སྐད་དུ། བརྟན་གཡོའི་ཕུན་
ཚོགས་གྲགས་པའི་ཕོ་ཉ་ཡིས། ། བྱིན་རླབས་མཆོད་སྦྱིན་མགྲོན་དུ་ཉེར་བཀུགས་པའི། །
རབ་མང་ལུས་ཅན་བན་དཱ་རུ་ཡི་ཚོགས། ། འདི་ན་ཕྱག་དང་བསྐོར་བའི་ལས་ཀྱིས་བྲེལ། །
ཞེས་གསུངས་པའི་ཚུལ་དང་མཐུན་པར་སྡེ་འདིའི་མི་རྣམས་ཀྱི་སྙིང་གི་ཁོང་ན་ཆོས་ཀྱི་རྗེས་སུ་
འབྲངས་པའི་རུས་པ་ཡོད་པས། བླ་མ་དང་ལྷ་ཆོས་ལ་དད་གུས་ཆེ་བ། ལས་དང་ལས་ཀྱི་
འབྲས་བུ་ལ་ཡིད་རྟོན་པ། ཀུན་གྱིས་མ་ཎི་དང་སྨྱུང་གནས། ཕྱག་སྐོར་སོགས་རྣམ་དཀར་
གྱི་ལས་ལ་འཇུག་པའི་སྤྲོ་སེམས་ནམ་ཡང་མི་ཉམས་པ་དང་། ཁྱད་པར་དུ་ཡར་ངོའི་ཚེས་བཅུ་
སོགས་ཡབ་མེས་ཀྱི་སྲོལ་བཟང་རྣམས་དམ་འཛིན་བྱེད་པ་དང་། དྲིན་དང་ལྡན་པའི་དུད་
འགྲོ་རྣམས་ཤི་བའི་རུས་པ་ལ་ཡང་གཟུངས་སྔགས་ཟབ་མོ་རྣམས་བྲིས་ནས་མ་ཎིའི་འཁོར་ལོ་
དང་དགོན་པའི་ཉེ་འཁོར་དུ་བཏགས་ནས་དྲིན་བཟོ་བགྱིད་པས་ན་དགེ་བའི་ནོར་གྱིས་ཕྱུག་
པའི་ཆོས་སྡེ་ཆེན་པོ་ཞིག་ཡིན་ནོ། །
ཡང་བིས་པ་ནི་ཉི་མ་དབུས་ཕྱོགས་ནས་ཆད་པར་གྲགས། རུས་ནི་སྨུག་པོ་གདོང་གི་
རུས་ཡིན་ལ། བོད་ཀྱི་ལོ་རྒྱུས་ཡིག་ཚང་ལས། བོད་ཀྱི་མི་ཕྱེད་ལྡོང་། ལྡོང་གི་མི་ཕྱེད་ཟིན།
། ཞེས་རུས་ཀྱི་ཕྱི་མོ་དྲུག་གི་ནང་ནས་ལྡོང་རུས་ཀྱིས་བོད་མིའི་མི་འབོར་ཡོངས་ཀྱི་ཕྱེད་ཟིན་ཡོད་
པ་བསྟན་པ་ལྟར་རྔོག་དང་། འབེ། མི་ཉག་ལ་སོགས་པའི་རུས་སམ་རུས་མིང་མང་པོ་ཞིག་
ཀྱང་ལྡོང་རུས་ཀྱི་ཁོངས་སུ་གཏོགས་ལ། མི་ཉག་ཅེས་པ་འདི་ལ་མཚོན་ན་ལོ་རྒྱུས་ཀྱི་ཡིག་ཆ་
- 43 -

དག་གི་ནང་ལྡོང་མི་ཉག་ཅེས་འཁོད་ཡོད། བོད་ཀྱི་ལོ་རྒྱུས་ཀྱི་མི་སྣ་ཐང་སྟོང་རྒྱལ་པོ་ཞེས་
རླུང་ལྟར་གྲགས་པ་དེ་ཉིད་ཀྱི་སྐུའི་རིགས་རུས་ཀྱང་ལྡོང་རིགས་སུ་གཏོགས་པའི་མི་ཉག་ཅེས་པ་
དེ་ཡིན་པ་ནི། གང་དེའི་རྣམ་ཐར་ལས་རུས་མི་ཉག་ནས་ཆད་པ་ལྟར་ལྡོང་དཀར་པོ་ཡིན་ཞེས་
འབྱུང་བ་ལྟར་ཡིན། ཕྱོགས་མཚུངས་མདོ་སྨད་ཤུལ་ཆེན་བཅོ་བརྒྱད་དུ་འབོད་པ་དེ་རྣམས་
ཀྱང་རུས་ཀྱི་ཕྱི་མོ་དྲུག་གི་ནང་ཚན་ལྡོང་རིགས་ལས་མཆེད་པ་ཞིག་ཡིན་ཏེ། བདུད་ཤུལ།
བན་ཤུལ། ཕན་ཤུལ། མགོན་ཤུལ། དམེ་ཤུལ། སྨན་ཤུལ། དབལ་ཤུལ། རག་
ཤུལ། ཧོར་ཤུལ། ཕྱག་ཤུལ། གཉན་ཤུལ། ཐར་ཤུལ། ནག་ཤུལ། དམག་ཤུལ།
ཀ ཤུལ། རོང་ ཤུལ། ཡག་ཤུལ། དྲག་ཤུལ་སོགས་ཀྱིས་མཚོན་པའི་ལྡོང་རིགས་ཤུལ་
ཆེན་བཅོ་བརྒྱད་དང༌། གཡི་ཚ། ཟངས་ཚ། རེབ་ཚ། ཏོག་ཚ། ཕྱག་ཚ། ཁྲོམ་ཚ།
དམུ་ཚ། རག་ཚ། ཧུར་ཚ། སྟག་ཚ། གཟི་ཚ། རྐང་ཚ། འཚམ་ཚ། རྨོ་ཚ།
མཚུར་ཚ། ཆུ་ཚ། འགོ་ཚ། རྐྱང་ཚའམ་ཚང་ཚས་མཚོན་པའི་ལྡོང་རིགས་ཚོ་ཆེན་བཅོ་
བརྒྱད་དུ་གྲགས་པ་དེ་རྣམས་ཀྱི་ནུས་ཁུངས་ཀྱང་ལྡོང་ལ་ཐུག་པ་ཡིན། སྡེ་འདི་ལ་རྩ་བའི་ཚོ་
ཁག་གསུམ་ཡོད་དེ། གྲོང་པོ། བོང་ཤུལ། བིས་པ་བཅས་སོ། ། དེ་ལ་གྲོང་པོ་ནས་
འཕགས་པ་ཀླུ་སྒྲུབ་དང་གྲོང་པོའི་རིགས་ཀྱི་མི་ཆེན་དག་གིས་ད་ལྟའི་རོང་བོའི་རྒྱབ་རིའི་ངོས་
སུ་ཕོ་བྲང་གྲུ་འཛིན་བརྩིག་རྒྱུ་བྱས་པར་བཤད་ལ། ས་ཆ་དེ་དག་ཏུ་ལྷ་ཁང་མང་པོ་བཞེངས་
པའི་ ཤུལ་ད་ལྟར་ཡང་ཅུང་ཟད་མངོན་པའི་རྟགས་འདུག དེ་ཡང་གྲོང་པོ་འཕགས་པ་ཀླུ་
སྒྲུབ་ཁོང་རྐྱེན་དབང་གིས་སྐུ་ཚེ་མ་རིང་ཟེར། ད་དུང་གྲོང་པོའི་བླ་མ་སློབ་ཆུང་བ་ཤེས་རབ་
བསྟན་འཛིན་སོགས་ཤེས་ལྡན་མི་སྣ་མང་དུ་བྱོན། བོང་ཤུལ་ནས་བོང་ཤུལ་གཅོད་པ་ཞེས་སྐུ་
ཆོས་ཉི་ཟེར་ལ་འགེལ་བའི་གྲུབ་ཆེན་ཞིག་ཀྱང་བྱོན། ཚོ་ཁག་འདི་སྤྱང་ལུང་བོང་ཤུལ་ཚང་
ནས་གྱེས་པར་གྲགས། བིས་པ་ནས་མར་ནང་ཚོ་ལྔ་གྱེས་པའི་བཤད་རྒྱུན་ཡོད་ཀྱང་དེའི་ལོ་
རྒྱུས་ལ་ད་དུང་དཔྱད་རྒྱུ་འདུག གང་ལྟར་ཡང་རེབ་གོང་གི་ནང་གསེས་བིས་ཐང་བྱ་བར།
རབ་བྱུང་བཅུ་གསུམ་པའི་མེ་ཕག་དང་སྤྱི་ལོ 1767ལོར། གདན་རབས་ཉེར་གཉིས་པ།
མཁྱེན་པའི་གཏེར་ཆེན་ངག་དབང་མི་ཕམ་ཟླ་བ་སྐུ་བལྟམས་ཏེ། ཇི་སྐད་དུ། ཀུན་་་་
གཟིགས་མ་ཧཱ་པཎ་ཆེན་རྡོ་རྗེ་འཆང་ཆེན་པོས། ངག་གི་དབང་བོར་ཡོངས་གྲུབ་དགེ་བའི་
དབྱངས། །མི་ཕམ་ལེགས་བྱས་ནམ་མཁའི་ངོས་ཡངས་ལས། །ཅིག་ཅར་བཞད་པའི་གྲགས་
པ་ཟླ་བའི་རླབས། ། སྲིད་ཞིར་གཡོ་བ་གང་དེས་དགེ་ལེགས་སྩོལ། ། ཅེས་བསྔགས་པའི་མེ་
ཏོག་འཐོར་ཞིང་། ངེས་པ་དོན་གྱི་པཎ་ཆེན་ས་ན་རྒྱུ་བའི་ཟླ་བ་དེ་ཉིད་རབ་བྱུང་བཅུ་གསུམ་
པའི་གནམ་ལོའི་བདག་པོ་དཔལ་དུ་འཆར་བའི་གཟའ་སྐར་ཕུན་སུམ་ཚོགས་པའི་འོད་སྣང་
44 -

དང་འགྲོགས་ཏེ་གསེར་ལྗོངས་བིས་པ་ཐང་ཞེས་བྱ་བའི་ནོར་འཛིན་གྱི་སྙིམ་མཐིལ་དུ་སྐུའི་འོད་
ཟེར་དང་ནམ་མཁའི་འཇའ་ཚོན་གྱི་གུར་ཁང་སོགས་མཁྱེན་རབ་ལང་ཚོ་རྒྱས་པའི་ལྟས་དང་
བཅས་ཏེ་སྐུའི་མེ་ཏོག་སྐྱེ་དགུའི་མིག་གི་བདུད་རྩིར་འཁྲུངས་སོ། ། ཁོང་སྐུ་ན་ཕྲ་བའི་གནས་
སྐབས་སུ་ཡང་སྒོ་གསུམ་གྱི་སྤྱོད་པ་གཞན་ཡིད་འཕྲོག་པའི་དཔལ་ཡོན་ཡར་ལྡན་དཀར་ཕྱོགས་
སུ་ཆས་ཤིང་། སྔོན་གནས་རྗེས་དྲན་སོགས་ཀྱི་བླ་མའི་རྫུ་འཕྲུལ་དང་། བརྟན་པའི་འཁོར་
ལོས་དངོས་སུ་བྱིན་གྱིས་བརླབས་ཤིང་རྗེས་སུ་བཟུང༌། མདོ་སྔགས་རབ་འབྱམས་མགྲིན་པའི་
འཁོར་ལོར་འགྱུ་བའི་བཤེས་གཉེན་བིས་པ་བསྟན་འཛིན་གྱི་སྒྱུ་འཕྲུལ་ཟློས་གར་ལ་རྩེན་པའི་
མཛད་བཟང་ཉི་མ་ལྟར་གསལ་བའི་ངང་ནས་དྲང་སྲོང་དགྱེས་པའི་གནས་དམ་པ་རྨིས་སྟེང་
དགའ་ལྡན་ཆོས་གླིང་དུ་བཞུགས་ནས་ཐུན་མོང་དང་ཐུན་མོང་མིན་པའི་མཁས་པར་བྱ་བའི་
གནས་ཡོད་དགུ་ལ་རྣམ་དཔྱོད་ཀྱི་དཔག་བསམ་ལྗོན་པ་ཚད་དུ་ལོངས་པ་ན། ཡོངས་འཛིན་
ཆོས་ཀྱི་རྒྱལ་བོས། ཐོས་བསམ་རྣམ་པར་རྒྱལ་བ་མཁའ་ཡི་གླིང་། །ལུང་རིགས་དབྱར་གྱི་རྔ་
གསང་རྒོད་པས་མཛེས། ། ཞེས་དྲན་དབང་ཐོས་འཛིན་དགའ་བའི་དུས་སྟོན་ལུང་རིགས་སྒྲ་
དབྱངས་དབྱར་རྔ་ལྟར་ལྡིར་བའི་སྐྱེད་ཚལ་དུ་ཇི་ལྟར་ངང་བའི་རྒྱལ་བོ་པད་མཚོ་ལ་འཇུག་པའི་
དཔེ་ལྟར། ལྔ་རིག་ལང་ཚོས་སྒེག་ཅིང་དར་བའི་རྐང་འཐུང་གི་ར་བར་མཛད་བཟང་ཡོན་
ཏན་གྱི་སྙེ་མས་མངོན་པར་དུད་པའི་ཆོ་ག་ལ་ཡང་དག་པར་ཞུགས་ཏེ། བསྡུས་སྦྱོར་ནས་
བཟུང་དཔལ་དུས་ཀྱི་འཁོར་ལོའི་སྟོང་གཟུགས་བར་གྱི་མདོ་རྒྱུད་གཞུང་ལུགས་མ་ལུས་པའི་
གནས་ལ་མཁྱེན་རབ་འཇུག་པ་བཅུ་བའི་གོམ་སྟབས་ཀྱིས་ཕ་མཐར་བཅད་ཅིང་། བཅུ་ཕྲག་
རིག་པའི་འོད་ཟེར་གྱིས་མཛེས་བའི་མཁས་གྲུབ་བྱེ་བའི་གཙུག་ཕུད་ཀྱིས་བཏེགས་པ་ནོར་བུའི་
ཁྲི་འཕངས་ལ་དལ་གྱིས་འཕགས་ཏེ། མགྲིན་པ་དམ་ཆོས་འཁོར་ལོ་ལས་ཟླ་བའི་སྲིང་མོ་
དགྱེས་པའི་གླུ་དབྱངས་སྭ་ར་སྭ་སྟིའི་རྒྱུད་དུ་དྲངས་ནས་དཔའ་བོ་དགེ་དབང་སོགས་ཀྱི་ཐོས་
འཛིན་གྱི་རལ་བ་ས་ལ་འབེབ་པའི་རྫུ་འཕྲུལ་གྱིས་ལེགས་བཤད་བདུད་རྩིའི་སྙིང་པོ་མི་ཕམ་ཟླ་
ཤེལ་རྒྱས་པའི་འཛུམ་ཟེར་ཆར་ལྟར་བྱོ་བ་ཡིན་ཡང་། ས་པཎ་གྱིས། བླུན་པོས་སློབ་པ་ངོ་
ཚར་འཛིན། ། མཁས་པས་མི་སློབ་ངོ་ཚར་འཛིན། ། དེས་ན་མཁས་རྣམས་རྒས་གྱུར་ཀྱང་།
། ཕྱི་མའི་དོན་དུ་རིག་པ་སློབ། ། ཅེས་གསུངས་པ་ལྟར། རྒྱ་མཚོ་ཆུ་ཡིས་མི་ངོམས་པའི་ཚུལ་
ལྟར་མི་དབང་གཙུག་གི་ནོར་བུ་ཐུའུ་བཀྭན་བློ་བཟང་ཆོས་ཀྱི་ཉི་མ་སོགས་ངེས་དོན་མཁས་གྲུབ་
དམ་པ་མང་པོའི་ཞབས་སྐྱེས་པདྨོར་ཉེ་བར་གཏུགས་ཏེ་དབང་ཁྲིད་མན་ངག་ག་བུར་བྱེ་མའི་
རྡུལ་བརྩེགས་ཀྱི་ལྷུན་པོར་རང་དབང་དུ་སྤྱོད་པའི་བུ་ཆེན་གཡུ་རལ་གནམ་དུ་གཟེངས་པའི་
སེང་ཆེན་ལྟ་བུར་གྱུར་པ་ན། ཐུའུ་བཀྭན་ཆོས་ཀྱི་ཉི་མས། གུང་ཐང་སྤྲུལ་སྐུ་དང་བིས་པ་
45 -

སྤྲུལ་སྐུ་ལྟ་བུའི་མདོ་སྔགས་རིག་གནས་ཀུན་ལ་མཁས་པ་དེང་དུས་ཤིན་ཏུ་དཀོན་ཞེས་གསུང་གི་
མེ་ཏོག་ཀུན་གྱི་རྣ་བའི་མཛེས་རྒྱན་དུ་སྦྱིན་ནོ། ། རེ་ཞིག་ན་སྐྱེ་དགུའི་བསོད་ནམས་ཀྱི་མཐུ་བྲི་
བའི་རྐྱེན་གྱིས་རབ་བྱུང་བཅུ་བའི་མེ་ཡོས་དང་སྤྱི་ལོ1807ལོར། དགོངས་པ་ཆོས་དབྱིངས་
རྒྱལ་བའི་ཕོ་བྲང་དུ་ངལ་གསོར་བྱོན་ནས་ཀྱང་འགྲོ་དོན་རྒྱུན་ཆད་མེད་པར་མཛད་དེ། རྗེ་
བཙུན་བྱམས་པས། དེ་བཞིན་འཁོར་བ་ཇི་སྲིད་བར། ། ལས་ནི་རྒྱུན་མི་ཆད་པར་འདོད། །
ཅེས་གསུངས་པ་ལྟར་ལགས་ལ། ལེགས་གསུང་བདུད་རྩིའི་ཆ་ཤས་ཙམ་པར་དུ་འཁོད་པ་
ཡང་སྐྱབས་མཆོག་དགེ་འདུན་འཕྲིན་ལས་རབ་རྒྱས་ཀྱིས་རྣམ་ཐར་སོགས་རྣམ་ཐར་གྱི་སྐོར་
ལེགས་བཤད་སྦྲང་རྩིའི་སྙིང་བོ་ སོགས་ བསླབ་བྱའི་སྐོར། ལྟ་བའི་གསུང་མགུར་གྱི་ཊཱི་ཀ་
སོགས་ཕྱག་ཆེན་གྱི་སྐོར། ལམ་རིམ་ཟིན་བྲིས་སྙན་བརྒྱུད་རྡོ་ཡི་རི་མོ་དང་ལམ་གཙོའི་འགྲེལ་
ཆེན་སོགས་ལམ་རིམ་བློ་སྦྱོང་སྐོར། དུས་འཁོར་སྒྲུབ་ཐབས་པད་དཀར་དགོངས་རྒྱན་སོགས་
རྒྱུད་སྡེའི་སྐོར། གཞུང་ཆེན་མོའི་དཀའ་གནད་བྲིས་ལན་གྱི་སྐོར། འཕྲིན་ཡིག་གི་རྣམ་
གཞག་དང་བསྟོད་ཚིག་གི་སྐོར། རྩིས་ཀྱི་སྐོར་སོགས་ལེ་ཚན་བཞི་བཅུ་ལྷག་ལ་པོད་གསུམ་དུ་
བསྡུས་ཏེ་བཞུགས་པ་ཡིན་ནོ། །དེ་ལྟར་སྡེ་འདི་ནས་ཆོས་སྲིད་གཉིས་ཆར་ནས་རྒྱལ་མཚན་གྱི་
ཏོག་ལྟར་མངོན་པར་མཐོ་བའི་སྐྱེས་ཆེན་དམ་པ་མང་དུ་བྱོན་ནོ། །
ཡང་རེབ་གོང་ཡུལ་གྱི་གཉན་སྡེ་ཁ་གསུམ་ཞེས་གྲགས་པའི་ནང་ཚན་ཚོ་བཞི་ནི། ཇི་
སྐད་དུ། ཨོ་རྒྱན་ཆེན་པོས། ལྷ་སྲས་རྣམ་འཕྲུལ་དབུ་རུ་སྟོད་དུ་འབྱུང་། ། རཏྣའི་མིང་
ཅན་འགྲོ་དོན་ཕྱོགས་མཐར་རྒྱས། །ཞེས་ལུང་བསྟན་ཅིང་། དམ་པ་དུ་མས་ལོ་ཆེན་བཻ་རོ་ཙ་
ནའི་རྣམ་འཕྲུལ་དུ་གསུངས་པའི་བླ་མ་རིན་ཆེན་བཟང་པོ་དང༌། འབྲི་གུང་ཐེལ་བའི་ཚོ་
བཞིའི་གུ་རུ་སྐྱབས་ཞེས་བྱ་བ་དང་། མདོ་སྨད་པ་ཙོང་ཁའི་རྡོར་བཟང་དང་། ཨ་མདོ་ལྷོ་
ངོས་ཀྱི་ཡུལ་སྐྱོང་དཔལ་བཟང་སོགས་ཆོས་ཀྱི་དབྱིངས་མཇལ་བའི་དཔོན་སློབ་རྣམས་དགོས་
དབང་གིས་རབ་བྱུང་གསུམ་པའི་མེ་འབྲུག་དང་སྤྱི་ལོ1196ལོར། བྲག་སེང་གེའི་རྩར་སླེབས།
དེ་ནས་ཚོ་བཞིའི་དགེ་བའི་བཤེས་གཉེན་བྲག་སེང་རྒོད་གནམ་དུ་འཕྱོ་འདྲའི་ཞོལ་དུ་བཞུགས་
ནས་བསྟན་འགྲོའི་དོན་རྒྱ་ཆེར་མཛད་ཅིང་། རིགས་རྒྱུད་སྤེལ་བའི་ཆོ་ག་མཛད་པ་ལས།
སྲས་གུ་རུ་རིག་འཛིན། པདྨ་རིག་འཛིན། རྡོ་རྗེ་རིག་འཛིན་གསུམ་འཁྲུངས། དེ་རྣམས་
ལས་མཆེད་པ་ལ་དེང་སང་ཚོ་བཞི་ཞེས་གྲགས། མཁར་གོང་དུ་ཡང་རིགས་རྒྱུད་དེ་ལས་མང་
དུ་འཕེལ་ཞིང་ཕན་ཚུན་གཉིས་ཀར་གྲུབ་པ་ཐོབ་པའི་རྣལ་འབྱོར་པ་དང༌། ཚོ་བཞིའི་སྔགས་
རམས་པ་སོགས་ནུས་པ་དང་ལྡན་པའི་སྔགས་འཆང་ད་ལྟའི་བར་དུ་ཟམ་མ་ཆད་པ་བྱུང་།
སྐབས་ཤིག་ནས་གོང་ས་སྐྱབས་མགོན་མཆོག་གི་སྐུ་རབས་སྲུང་བའི་དཔོན་ཀྱང་སྡེ་འདིར་བྱུང་།
-- 46

མངའ་བདག་མྱང་(ཉང) གི་བརྒྱུད་འཛིན་པ་ཤ་སྟག་ཡིན། གཞན་ཡང་འབྲི་གུང་མགོན་
ཁང་གི་ནང་རྟེན་དུ་བཞུགས་པའི་དཔལ་མགོན་ཞལ་བཞི་བའི་བྲིས་སྐུ་བྱིན་རླབས་ཅན་དེ་ནི་ད་
ལྟའང་སྡེ་འདིར་བཞུགས་ལ། མཚན་བྱ་རོག་ལྡིང་འཕུར་གྱི་སྐུ་ཞེས་ཐམས་ཅད་ལ་གྲགས་
ཤིང་མཐོང་ཐོས་དྲན་རེག་རྣམས་ལ་བྱིན་རླབས་དངོས་སུ་འཇུག་པ་ཞིག་ཡིན་པར་གདོན་མི་
ཟའོ་ཞེས་མཁན་ཆེན་དགེ་འདུན་རྒྱ་མཚོའི་རྣམ་ཐར་དུ་གསུངས་སོ། །
ཡང་སོག་རུའམ་སོག་རི་ལ་ཚོ་ཁག་གསུམ་ཡོད། སོག་པོའི་རྒྱུད་ཀྱི་ཚོ་བ་གཅིག་པོ་དེ་
ཡང་རེབ་གོང་ནང་ཁུལ་གྱི་ཧོར་ཡིན་པར་འདུག ཡང་ལ་ལས་བོད་ལྗོངས་དིང་རི་རྫོང་གི་
སོག་རྒྱུད་ནས་མཆེད་པར་བཤད། ད་དུང་ཨ་ཆས་རྟ་དམར་ཅན་གྱི་དམག་སྡེ་ཞིག་སོག་རུའི་
གཞིར་བསྡད་པའི་ལོ་རྒྱུས་སོགས་རྫོང་སྔོན་ཚང་གི་དེབ་ཐེར་ན་གསལ་ཟེར་ཡང་དཔེ་དཀོན།
མཁན་ཆེན་དགེ་འདུན་རྒྱ་མཚོའི་འཁྲུངས་ཡུལ་སོག་རུའི་ཨ་མཆོད་ཚང་ཚོ་བ་ནི་སྔགས་སྤྱོད་ཀྱི་
རིག་པ་འཛིན་པ་ཚོ་བཞིའི་དགེ་བའི་བཤེས་གཉེན་གྱི་གདུང་སྲས་གུ་རུ་རིག་འཛིན་གྱི་རྒྱུད་ལས་
བྱུང་བ་ཡིན། ཡབ་རྗེ་སྐལ་ལྡན་རས་པའི་སྲས་ཀྱི་ཐུ་བོ་གཡུ་རྔོག་མ་ཎི་བ་བསམ་གཏན་རྒྱ་
མཚོ་ནི། གསེར་ལྗོངས་ཞིང་འདིར་འབྲི་གུང་རིན་ཆེན་བཟང་པོའི་སློབ་མ་ཚོ་བཞིའི་དགེ་
བསྙེན་ གྱི་ རྒྱུད་ སོག་རུའི་ གཡུ་ རྔོག་གི་ རིགས་ སུ་ རབ་བྱུང་བཅུ་ བའི་ མེ་ འབྲུག་ དང་ སྤྱི་ལོ
1616ལོར་སྐུ་བལྟམས། གཞོན་དུས་ནས་ས་ན་རྒྱུ་བའི་གསེར་གྱི་ཉི་ཟླ་གྲུབ་ཆེན་ཆོས་པ་རིན་
པོ་ཆེ་སྐུ་མཆེད་ཀྱི་བཀའ་དྲིན་ལས་བསྟན་པའི་སྒོར་ཞུགས་ཤིང་གྲུབ་ཆེན་སྐལ་ལྡན་རྒྱ་མཚོ་ལས་
དགུང་ལོ་བཅུ་གཅིག་པར་རབ་ཏུ་བྱུང་། རྗེ་འདི་དགུང་ལོ་བཅོ་ལྔའི་སྟེང་གྲྭ་ཚང་གསར་དུ་
བཙུགས་པ་ཡིན་པས་གྲྭ་རྒྱུན་གྱི་ཐོག་མར་གྱུར། རེབ་གོང་སྟོད་སྨད་བར་གསུམ་གྱི་གྲོང་སྡེ་
ཕལ་ཆེར་དང༌། ཁ་རྒྱ་རྒན་གྱ་སོགས་རོང་འབྲོག་གི་སྡེ་ཆེ་ཆུང་གྱ་གཅིག་ལ་ལོ་རེ་བཞིན་ཡིག་
དྲུག་གི་སྒྲུབ་རྒྱུན་བཙུགས་པས་མཚན་ལ་ཡང་གཡུ་རྔོག་མ་ཎི་པར་གྲགས་ཤིང་ཚུལ་དེ་ད་ལྟའི་
བར་མ་ཉམས་པ་འདི་ཡིན་ནོ། ། རྗེ་འདི་གསེར་ཁྲིར་བཞུགས་སྐབས་བསྟན་པའི་སྦྱིན་བདག་
ཆེན་པོ་ཆིང་ཝང་ནས་གྲྭ་རྒྱུན་དུ་སོག་བཙུན་བརྒྱ་ལྷག་ཙམ་ཕུལ་བར་མ་ཟད། ཆོས་ཐོག་གི་ཆ་
རྐྱེན་ཡང་གཏོས་ཆེན་སྦྱར་བ་ཡིན་ནོ། ། ད་དུང་ཁྲི་རབས་བཅུ་གཉིས་པ་རབ་འབྱམས་དགེ་
འདུན་མཁས་གྲུབ་དང་། རྗེ་དགེ་འདུན་རྒྱལ་མཚན། དེའི་ཡང་སྤྲུལ་སངས་རྒྱས་རྒྱ་མཚོ།
ར་རྒྱའི་རྒྱ་ལི་ཚང་གི་སྐུ་ཕྲེང་གཅིག འཕགས་པ་ལི་ཁྲོད་ཀྱི་སྐྱེ་རྒྱུད་འདམ་བུ་བྲག་དཀར་ཚང་
གི་སྐུ་ཕྲེང་གཅིག་བཅས་བྱོན། འོན་ཀྱང་ཕྱི་མ་འདི་འགྲོ་མགོན་ཚོགས་དྲུག་རང་གྲོལ་གྱི་སྐུ་
ཕྲེང་གཉིས་པས་གླིང་གི་དཔའ་ཆེན་དར་འཕེན་དུག་གི་ སྡོང་པོའི་རྣམ་འཕྲུལ་ཡིན་པར་་་་
གསུངས། སྐུ་ཚེ་སྟོད་ལ་སྤྱོད་པ་ངེས་མེད་མཛད་ཅིང་། སྐུ་ཚེ་སྨད་ལ་ཉམས་བཞེས་ཁྱོད་
— 47

པར་ཅན་གནང་བས་དབུ་མའི་ལྟ་བ་བརྙེས། བདེ་མཆོག་ལྷག་ལྷར་བསྟེན། ཁྲི་ཆེན་འཇམ་
པའི་དབྱངས་ཀྱི་ཐུགས་སྲས་བུ་ཆེན་ཡིན། གསོ་རིག་ལ་ཤིན་ཏུ་མཁས་ཤིང་འགྲོ་དོན་ཕོན་ཆེ་
བར་བྱུང་། གཞན་ཡང་སྡེ་འདིའི་མི་རྣམས་གནའ་སྔ་མོའི་ལུགས་བཞིན་ཕོ་རྩལ་སྣ་དགུ་དོན་
གཉེར་ཆེ་ཞིང་། དེ་ལ་བཤད་སྲོལ་མི་འདྲ་བ་གཉིས་ཡོད་ཀྱང་། སྤྱི་ཁྱབ་དུ། མཐེབ་ཀྱིས་
ཤ་ནོན་པ། རྐྱལ་གྱིས་ཆུ་ཆོད་པ། ཡང་རྩལ་བྱ་ལྟར་ལྡིང་བ་ཞེས་ལུས་ཀྱི་རྩལ་གསུམ། ལོ་
རྒྱུས་ཀྱི་དགེ་ཐོན་པ། གཏམ་གྱིས་བཞད་གད་སློང་བ། ཤགས་ཀྱིས་ཕ་རོལ་གནོན་པ་སྟེ་
ངག་གི་རྩལ་གསུམ། མཛངས་ཤིང་བློ་འགྱུ་བ། དཔའ་ལ་བསྲན་ཚུགས་པ། ཁ་གསལ་
ཞིང་གཏིང་མི་དཔོག་པ་སྟེ་ངག་གི་རྩལ་གསུམ་སོགས་ལ་འགྲན་བསྡུར་སྣ་ཚོགས་བྱེད་པར་
གྲགས་སོ། །
འཇའ་མོ་ཟེར་བའི་མིང་གི་གོ་དོན་ནི། སྔོན་གྱི་དུས་སུ་དབུས་ལ་འཇའ་མོ་བཞི།
གཙང་ལ་འཇའ་མོ་བདུན་ཡོད་ཅེས་བཤད་པ་ནི། ཕར་འགྲོ་ཚུར་འགྲོ་བྱེད་མཁན་གྱི་མི་སྣ་
དང༌། གཞུང་ཡིག་སྐྱེལ་མཁན་བང་ཆེན་རྣམས་ལ་སྡོད་ཁང་སྤྲོད་རྒྱུ་དང་། ཞོན་རྟ་བརྗེ་རྒྱུ་
དེ་རེད། དེས་ན་དབུས་གཙང་ས་ཚིགས་དག་ཏུ་འགྲོན་གཉེར་བྱེད་པའི་ཁག་དེ་ལས་འདིར་
གྱེས་པར་བཤད། ཡང་ཀུན་མཁྱེན་ངག་ཞུས་མར་སྡོད་གནས་སྐྱིད་པ་དང་། རྒྱལ་མཆོག་
གིས་རྐང་འགྲོའི་འུ་ལག་གི་མིང་དུ་གསུངས། འདིར་རབ་བྱུང་བཅུ་གཅིག་པའི་ས་རྟ་དང་སྤྱི་
ལོ1678ལོར། འཇའ་མོ་ངག་དབང་གྲགས་པ་འཁྲུངས། ཁོང་གིས་གོང་ས་སྐྱབས་མགོན་
སྐུ་ཕྲེང་གཉིས་པ་ངག་དབང་འཕྲིན་ལས་རྒྱ་མཚོ་ལས་དགེ་ཚུལ་སློང་གི་སྡོམ་པ་མནོས། རོང་
Rཟ
བོར་ཐུགས་གཉེར་དང་རྒྱུད་གྲྭ་གསར་ཚུགས་ཀྱི་སློབ་དཔོན་མཛད། ཡི་དམ་རྡོ་རྗེ་འཇིགས་
བྱེད་ཀྱིས་རྗེས་སུ་བཟུང་བ་དང་མགོན་པོས་འཕྲིན་ལས་སྒྲུབ་པའི་མཚན་མ་བརྙེས། མཁན་
0
ཆེན་དགེ་འདུན་རྒྱ་མཚོ་ལས། རྣམ་བཤད་སྙིང་པོ་རྒྱན་གྱི་བཤད་ལུང་སོགས་གསན། རེ་
བརྒྱད་པ་ཤིང་གླང་ལ་སྐུ་གཤེགས། ཡང་འཇའ་མོ་སྐུ་ཕྲེང་བར་བས་བཱ་ཀྱའི་གྲྭ་ཚང་ཕུན་
ཚོགས་དར་རྒྱས་གླིང་བཏབ། འཇའ་མོ་བཙན་པོ་མར་གྲགས་པ་དཀོན་མཆོག་བསྟན་འཛིན་
ཉི་མ་རབ་བྱུང་བཅུ་གསུམ་པའི་ལྕགས་ཕག་དང་། སྤྱི་ལོ1791ལོར་སྐུ་བལྟམས། གོང་མ་
ཏོ་བཀྭང་ཁྲི་ལོ་གསུམ་པ་ཤུན་བཀྭན་ཙང་དུའི་ཏཱ་བླའི་ཆོ་ལོ་བྱུང་། རེ་བཞི་བ་ལ་སྐུ་གཤེགས།
གཞན་ཡང་རླངས་རྒྱལ་པོ་བླ་མ་རིག་འཛིན་དཔལ་ལྡན་བཀྲ་ཤིས་ཀྱིས། འཇའ་མོའི་སྔགས་
པ་འགའ་ལ་དབང་ལུང་མན་ངག་ཟབ་མོའི་ཆོས་བཀའ་ལུང་མང་དུ་སྩལ་བར་བརྟེན། ནང་
དབྱིངས་གཞོན་ནུ་བུམ་སྐུའི་གཏན་སྲིད་ཟིན་པ་མང་དུ་བྱུང་། སྡེ་འདིར་དཔལ་ལྡན་ལྷ་མོ་མ་
བསྒྲུབས་ཀྱང་འགོ་བར་གྲགས་སོ། །
- 48

ཡང་ཐེ་བུའི་ཆད་ཁུངས་ལ་བཤད་སྲོལ་མི་འདྲ་བ་གཉིས་ཡོད་དེ། ཡུལ་མིའི་ངག་སྒྲོས་
ལ། ཕ་རོང་བོ་ཚང་ནས་ཆད་པ་ཡིན་ཏེ། ཐེ་ཞེས་པ་ཁོངས་སུ་གཏོགས་པའམ་འདུས་པའི་
དོན་ལ་འཇུག བུ་ནི་ཆུང་ངུའི་དོན་ཏེ། དཔལ་ལྡན་ས་སྐྱའི་ཚེ་རིག་པ་ཆེན་པོ་ལྷ་རྗེ་བྲག་སྣ་
བའི་རིགས་ཀྱི་རྒྱུད་ལས་བྱུང་བའི་ཕ་རོང་བོ་ཚང་གི་ཁོངས་སུ་གཏོགས་པས་ན་ཐེ་ཞེས་པ་དང་།
དང་ཐོག་ཚོགས་ཁག་ཆུང་ངུའམ་ཉུང་ངུ་ཞིག་ས་འདིར་འདུས་སྡོད་བྱས་པས་ན་དེ་སྐད་དུ་
གྲགས་ཞེས་ཡི་གེའི་ནང་དོན་གྱི་མིང་ཐོགས་པར་བཤད། ཡང་ཁ་ཅིག་གིས། མཛོ་དགེའི་
སྨད་པའི་ལྷོར། ཐེ་བོ་ཞེས་སྨུག་པོ་ལྡོང་གི་རིགས་ཀྱི་བོད་སྡེ་ཆེན་པོ་ཞིག་ཡོད་པ་དེ་ལས་མི་
ཁག་ཅིག་འདིར་འོངས་ནས་རོང་འབྲོག་གཉིས་སུ་གྱེས། འབྲོག་རུ་ནི་ཨ་བར་ཐེ་བུ་སྲིབ་སྡེར་
འབོད་པ་དེ་ཡིན་ཟེར། འདི་ལ་ངག་རྒྱུན་ཙམ་ལས་དཔྱད་གཞིའི་ཡིག་ཆ་ཞིག་ལག་ཏུ་མ་ཆུད་
པས་འོལ་ཚོད་ཀྱིས་འབྲིར་མ་སྤོབས། སྡེ་འདིར་དགེ་རིང་བླ་མ། བྱང་རྩེ་མཁན་པོ་ཏ་ལ།
མཁན་པོ་འཇམ་དབྱངས། ལ་ཁ་ཨ་ལགས། མཁན་ཆེན་དགེ་འདུན་རྒྱ་མཚོའི་སྐུ་ཕྲེང་
གཅིག རོང་ཆེན་ལྷ་རྗེའི་རྒྱུད་ཀྱི་བསེ་བློ་བཟང་དཔལ་ལྡན་ཆོས་ཀྱི་རྡོ་རྗེ་སོགས་མདོ་སྔགས་
རིག་གནས་ཐམས་ཅད་ལ་མཁས་བའི་གྲགས་པ་ཤིན་ཏུ་ཆེ་བ་མང་དུ་བྱོན། གཞན་ཡང་།
ངེས་གསང་ཐེག་པ་རིམ་དགུའི་ཟབ་གནད་ལ་མངའ་བརྙེས་པའི་སྔགས་འཆང་གོས་དཀར་
ལྕང་ལོའི་རྒྱུན་ལྡན་འགའ་རེ་ཟམ་མ་ཆད་པར་བྱོན། འདིར་འགྲོ་མགོན་ཚོགས་དྲུག་རང་
གྲོལ་ཁོང་ཕེབས་ནས་ཁྱིམ་པ་ཕོ་མོ་ཐུན་མོང་ལ་ཁྱེད་རྣམས་ཀྱིས་བླ་མ་དང་མཆོག་གསུམ་ལ་
དད་གུས་བཅོས་མིན་གྱིས། ལས་འབྲས་ལ་བློ་ཕུགས་གཏད་ནས་ཚོགས་བསགས་སྒྲིབ་སྦྱོང་གི་
ཕྱོགས་སུ་འབད་བརྩོན་མི་དམན་པ་དང༌། ཕ་མ་དང་རྒན་པ་རྣམས་ལ་བརྩི་བཀུར་བྱེད་པ་
སོགས་ཡ་རབས་ཚུལ་མཐུན་གྱི་སྤྱོད་པ་དང་དུ་ལེན་པ་དང་། དུས་རྒྱུན་མ་ཎི་འདོན་པ་དང་
སྨྱུང་གནས་སྲུང་བ་སོགས་རྣམ་དཀར་གྱི་དགེ་བ་སྒྲུབ་པ་གལ་ཆེ་ཞེས་གསུངས་པས་དེ་ལྟར་
བགྱིད་པའི་ཁྱིམ་པ་ཕོ་མོ་མང་དུ་བྱུང་། ཡང་སྔགས་པ་རྣམས་ལ་རྫོགས་ཆེན་མ་རིག་མུན་སེལ་
གྱི་ཟབ་གནད་སྐོར་གསུངས་པས། རིག་འཛིན་ནོར་བུ་ལ་སོགས་པའི་སྔགས་འཆང་འགས་
སེམས་ཀྱི་གནས་ལུགས་ཇི་བཞིན་རྟོགས་པ་བྱུང༌། དེ་དུས་སྔགས་ཕྲུག་དག་གི་རལ་བ་སྔགས་
ཆས་བྱས། སྔོན་འགྲོ་འབུམ་ལྔ་ཁས་བླངས། ཁྱད་པར་དུ། སྤྱི་ལོ1980ལོར་རང་ལྗོངས་
འདིར་པཎ་ཆེན་རིན་པོ་ཆེ་ཞབས་བསྐྱོད་གནང་ནས་ཆོས་ལུགས་དད་མོས་རང་དབང་གི་སྲིད་
ཇུས་ལག་བསྟར་བྱས་ཏེ་བན་སྔགས་བོན་གསུམ་གྱི་གྲུབ་མཐའ་ཁག་བཅས་ལ་ཆོས་སྒོ་ཕྱེས་ཤིང་
མཆོད་བཀུར་མཛད་པའི་ཚེ། - རེབ་གོང་སྔགས་མང་བདུན་བརྒྱ་ལྷག་ཙམ་གྱིས་ཞི་ཁྲོ་དམ་པ་
རིགས་བརྒྱའི་ཆོ་ག་གསར་འདོན་གནང་བའི་དབུ་སྡེ་ཁག་འདི་ནས་བཙུགས། དེས་ན་སྡེ་ཚོ་
- 49 -

འདི་ནི་བསྔགས་པའི་ཡུལ་དུ་གྱུར་པ་ཞིག་ཡིན་ནོ། །
སྨད་པ་སྡེ་བདུན་ནི་རེབ་གོང་གི་སའི་ལྟེ་བ་རོང་བོ་སྡེ་བདུན་གྱི་གནས་གཞི་ལ་ལྟོས་ཏེ་
སྟོད་སྨད་ཀྱི་འབོད་སྲོལ་ཆགས་པ་ཡིན།
དེ་ཡང་འཇམ་ནི་སྟོང་དཔོན་གཡུ་རལ་ཅན་ལ་བུ་རབས་ཚ་བརྒྱུད་ཅེས་གྲགས་པའི་ཨ་
མྱེས་སྟོང་དཔོན་གྱི་གནས་གཞི་ཡིན་ཟེར། ཡིག་ཆ་གཞན་གྱི་གསུངས་ཚུལ་ལ་བལྟས་ན་
འཇམ་དཔལ་ཆེན་རྡོ་རྗེ་བཙན་པོ་ཟེར་བ་དེ་ཉིད་སྟོང་དཔོན་གཡུ་རལ་ཅན་ཡིན་ནམ་སྙམ།
འཇམ་ཟེར་བ་བོད་ཀྱི་རུས་རྒྱུད་ཅིག་གི་མིང་ཡིན་པ་ནི་བོད་ཀྱི་ལོ་རྒྱུས་ཡིག་ཚང་ལས་གསུངས།
འཇམ་ཏཱ་བླ་མ་ཞེས་ཆོས་སྲིད་ཀྱི་མངའ་ ཐང་འཛིན་མའི་ མཐའ་ལ་རྒྱས་པ་ཞིག་འཁྲུངས།
ཁོང་གིས་སྤེན་དཀར་ཐང་ཕུན་ཚོགས་དར་རྒྱས་གླིང་གི་དང་པོའི་གཞི་འཛིན་བྱས་ཚུལ་གྱི་ངག་
རྒྱུན་ཙམ་ཡོད་ལ། འདུ་ཁང་རྙིང་བའི་ནང་དུ་དེ་ཉིད་ཀྱི་འདྲ་སྐུ་ཡང་བཞུགས་པས་ན་ཐོག་
མའི་གཞི་འཛིན་ནམ་ཐོག་མའི་སྐྱོང་ཁུར་བ་གང་རུང་ཞིག་ཡིན་དགོས་འདུག ད་དུང་ཉིད་
ཀྱི་གསུང་བཀོད་ལྟར་འཇམ་སྔགས་ཁང་མཚོ་གླིང་པདྨ་བཀོད་ཅེས་པ་གསར་བཞེངས་བྱས།
ཡང་གདན་རབས་དོན་ལྔ་བ་བྱང་རྩེ་མཁན་སྤྲུལ་འཇམ་དབྱངས་མཁས་བཙུན་རྒྱ་མཚོ་ནི།
འཇམ་དཔོན་པོའི་སྐུ་མཆེད་དུ་འཁྲུངས། འཇམ་རབ་འབྱམས་པ་སྦྱིན་པ་རྒྱ་མཚོ་ཞེས་དགོན་
དུ་ལོ་བཅུ་གསུམ་གྱི་རིང་ལ་སྒོའི་ཐེམ་པ་ལས་མི་འདའ་བར་སྒྲུབ་པ་ཤ་སྟག་ལ་གཞོལ་བ་ཞིག་
དང་། དགེ་བའི་བཤེས་གཉེན་ཆེན་པོ་བཀའ་རབ་འབྱམས་པ་རེབ་གོང་དཔལ་ལྡན་ཞེས་
གྲགས་པ་དེ་ཉིད་དང་། ལྷ་སྔགས་ཏིང་འཛིན་ཟབ་མོར་ནང་བྱན་ཆུད་པའི་སྔགས་འཆང་
འཇམ་དཔལ་རྡོ་རྗེ་ཞེས་འགྲོ་མགོན་ཚོགས་དྲུག་རང་གྲོལ་གྱི་སློབ་དཔོན་དང༌། གཡུ་འབྲུག་
སྟོང་གི་ང་རོ་ལ་ཡང་ཅོ་འདྲི་བའི་རེབ་གོང་ཕུར་ཐོགས་སྟོང་ལྡན་གྱི་བྱིངས་འདྲེན་ཆེན་མོ་ཨ་ཁུ་
དབང་རྒྱལ་སོགས་གསར་རྙིང་གི་སྐྱེས་ཆེན་དམ་པ་རྒྱུན་མ་ཆད་པར་བྱོན་པ་དང་། ད་དུང༌
སྟོང་དཔོན་གཡུ་རལ་ཅན་གྱི་རབས་ལ་འཇམ་བེ་ཧུ་ཞེས་སྨད་པ་སྡེ་བདུན་གྱི་མགོ་གཙོ་བཅས་
བྱུང་། གཞན་ཡང་སྡེ་ཚོ་འདིའི་མི་རྣམས་ཆོས་ལ་དད་ པ་དང་། མི་གཤིས་འཇམ་པ།
དྲན་རིག་སྐྱེན་པ། དཔའ་རྩལ་ཆེ་བ། ཕྱི་ཐག་རིང་བ། སྙིང་རྗེ་ཆེ་ཞིང་སྡིག་ལ་འཛེམ་པ།
ཁྱད་པར་དུ་ཆོས་ལུགས་ཡོངས་ལ་རིས་སུ་མ་ཆད་པར་དད་གུས་ཤིན་ཏུ་ཆེའོ། །
ལྷ་ཁང་ལ་ཡང་ཡ་འགོ་དང་མ་འགོ་སོགས་ཚོ་ཁག་འགའ་ཡོད། ཆད་ཁུངས་ནི་རི་རྩ་
དང་མཐུན་ཤས་ཆེ་ལ་འཇམ་གྱི་རུས་ཚོ་ཞིག་ཀྱང་ཡོད་པར་གྲགས། སྡེ་འདིར་བྱམས་དང་
སྙིང་རྗེའི་གཏེར་མཛོད་ལྷ་ཁང་བླ་མ་དང༌། འགྲོ་མགོན་ཞབས་དཀར་བའི་དངོས་སློབ་ལྷ་
ཁང་དབུ་མཛད་དང་། གོའུ་མོའི་གུར་ཁང་ནས་ཇོ་བོའི་ལྷ་ཁང་གསར་བཞེངས་བྱས་པའི་ལྷ་
— 50 -

ཁང་མཚམས་པ་དགེ་འདུན་ནོར་བུ། པཎ་ཆེན་མཁན་པོ། ལྷ་ཁང་རྒྱ་ནག་པ་ཞེས་གྲགས་
པའི་འཕྲིན་ལས་ཅན་དེ་ནི་ལྕང་སྐྱ་རིན་པོ་ཆེའི་བཀའ་ལུང་བཞིན་རི་བོ་རྩེ་ལྔར་སྤོང་ཁང་གི་སྒོ་
འདག་སྦྱར་གྱིས་མཚམས་ལ་བཞུགས། དམ་ཅན་ཆོས་ཀྱི་རྒྱལ་པོས་འཕྲིན་ལས་མྱུར་མགྱོགས་
བསྒྲུབས་པ་བྱུང་བས། དེ་གའི་རྒྱ་སོག་ཐམས་ཅད་ཀྱི་མཆོད་གནས་སུ་གྱུར། འགྲོ་ལ་ཕན་
པ་རྒྱ་ཆེ་བྱུང་བས་ཕྱག་རྗེས་ཆར་བཞིན་འཇོ་བ་བྱུང་། དེར་བརྟེན་རང་དགོན་དུ་བྱམས་ཆེན་
དགུང་ལོ་བཅུ་གཉིས་པའི་ཚད་ལྷ་ཁང་བཅས་ལ་གསེར་ཆབ་ལན་དགུ་ཕུལ། ལྷ་ཁང་སྟེང་
གསེར་གྱི་གཉྫི་ར་དང་གསེར་ཏོག་རྒྱལ་མཚན་ཆོས་འཁོར། རི་དྭགས་ཕོ་མོ། སྤེན་རྒྱན།
ཆུ་སྲིན་གྱི་ནོར་བུའི་པ་ཏྲ་དང་བཅས་པ། གཙུག་ལག་ཁང་སོ་སོའི་ཐོག་ཁང་ཡང་གསེར་གྱི་
ཏོག་དང་རྒྱལ་མཚན་སོགས་ལྗོངས་འདིར་འགྲན་དུ་མེད་པ་གསར་བསྐྲུན་མཛད། ད་དུང་
མགྲོ་མགོན་ཞབས་དཀར་བའི་དངོས་སློབ་ལྷ་ཁང་དབུ་མཛད་དང་། མཁྱེན་དཔྱོད་མཆོག་ཏུ་
ཡངས་པའི་ལྷ་ཁང་སྔགས་བྱིས་སོགས་པདྨའི་རིང་ལུགས་འཛིན་པའི་རིག་སྔགས་འཆང་བ་
མང་པོ་བཅས་ཆོས་དང་སྲིད་ཀྱིས་མངོན་པར་མཐོ་བའི་མི་སྣ་མཐའ་ཡས་པ་བྱོན། སྡེ་འདིའི་
སྐྱེ་ཕོ་མོ་རྣམས་གདོད་མའི་མི་རབས་ཀྱི་ལུགས་སྲོལ་བཟང་པོ་མཁྲེགས་བཟུང་བྱེད་པ་དང་།
མཆོག་གསུམ་དང་ལས་འབྲས་ལ་བློ་ཕུགས་གཏོད་པའི་སྡེ་ཚོ་ཞིག་ཡིན་པར་གྲགས། །
ཡང་རི་རྩ་ནི། དབུས་གཙང་རི་རྩ་ནས་ཆད་ཅེས་གྲགས། བོད་ཀྱི་རྩ་བའི་རུས་ཆེན་
དྲུག་ལས་འབྲུའི་རུས་རྒྱུད་ཡིན་པར་བཤད། སྡེ་འདི་དང་ལྷ་ཁང་གཉིས་ནས་མཚོ་སྔོན་
ཕྱོགས་སུ་གྱེས་པའི་སྡེ་ཁག་མང་དུ་སྣང་། འདིར་རིགས་ལམ་སྨྲ་བའི་གཙུག་རྒྱན་དམ་པ་རི་
རྩའི་རབ་འབྱམས་པ་དང་། ཁྱབ་བདག་པདྨ་ཀཱ་རའི་དགོངས་བཅུད་ཟབ་མོའི་མངའ་བདག་
སྔགས་འཆང་རིག་པ་འཛིན་པ་མང་དུ་བྱོན། གཞན་ཡང་རི་རྩའི་དཔོན་པོ་ཞེས་པའི་ལོ་རྒྱུས་
ཅན་ཞིག་སྐྱེས་ཀྱང་རྒྱུ་མཚན་མི་གསལ། སྡེ་འདིའི་མི་བྱིངས་ནང་གཤིས་མཐུན་ལ་ཆོས་དད་
ཆེ་བ། བྱ་བ་ཅི་བྱེད་ཀྱང་དམ་པའི་ལྷ་ཆོས་དང་འབྲེལ་བ་ཤས་ཆེ་ཟེར་རོ། །
ཡང་ཁྱུང་པོ་སྡེ་བའི་རུས་ཁུངས་ནི་ཁྱུང་གི་རྒྱུད་དེ། དབུས་གཙང་ས་ཁུལ་ནས་མཆེད་
ཟེར། དེ་ཡང་དབུས་ས་གདུང་དྲུག་ནས་དབལ་རམ་འབུམ་གསུམ་གྱི་བསྐྱེད་རྫོགས་ལ་མངའ་
བརྙེས་པའི་གྲུབ་པའི་ཁྱུ་མཆོག་ཁྱུང་པོ་ཁྱུང་དཀར་ཚངས་པའམ་གཡུ་ཐོག་འབར་བ་དང་།
ངོ་མོ་ཡེ་ཤེས་མཚོ་རྒྱལ། སྐྱི་སྟོན་འཁོར་ལོ་གསུམ་རོང་བཞིའི་ནང་ཚན་ཨག་ཏ་རོང་གི་ས་ཡི་
ཐིག་ལེར་རེབ་གོང་གསེར་མོ་ལྗོངས་འདིར་ཞྭ་དཀར་བོན་གྱི་བསྟན་པ་སྤེལ་ཕྱིར་ཕྱོགས་འདིར་
ཕེབས་ཏེ་ཆད་ལུང་ཐང་ཞེས་པའི་ལུང་མདོར། ས་འབལ་ཚའི་ཉག་དམར་སྣར་བཙན་གྱི་
སྡོང་པོ་རྔམས་མཐོ་ཞིག་སྐྱེས་ཡོད་པ་དེ་ཉིད་ཟན་གྱི་གཏོར་མས་བཅད་དེ་ཀླུ་བདུད་བཙན་
= 51 -

གསུམ་དམ་ལ་བཏགས་ནས། གྲུབ་ཆེན་རྣམ་པ་གསུམ་གྱིས། ཁྱུང་པོ། ངོ་མོ། སྐྱི་རྟིང་
གསུམ་ནས་གཞི་བཟུང་། ཁྱུང་པོ་ཁྱུང་དཀར་ཚངས་པས་གསེར་གཞོང་ཁུགས་ཅེས་པའི་སའི་
ཆར་རིགས་རྒྱུད་སྤེལ་ནས་རིམ་གྱིས་བོན་བསྟན་གྱི་རྨང་བཏིངས་པར་མཛད། ཟླ་རེར་ཡར་
ངོའི་ཚེས་བཅུ། མར་ངོའི་དགུ་གཏོར། རྒྱུན་གྱི་དུས་མཆོད་སོགས་མ་ཉམས་པར་གནས།
ཆོས་རྗེ་རྒྱལ་བ་ཚུལ་ཁྲིམས་ཀྱི་སྐུ་ཕྲེང་རིམ་བྱོན་རྣམས་བླ་མར་བཀུར། གཞན་ཡང་རླངས་
རྒྱལ་པོ་བླ་མ་རིག་འཛིན་དཔལ་ལྡན་བཀྲ་ཤིས་ཀྱིས། བོན་པོ་བཞི་བཅུ་རྩ་གྲངས་ལ་བོན་གྱི་བླ་
མ་སྐུ་གསུམ་ཞེས་བན་བོན་དབྱེར་མེད་ཀྱི་ཚེས་བཅུའི་ལུང་གནང་། ཁྱད་པར་དུ་བོན་བརྒྱའི་
གཡུང་དྲུང་ཕུན་ཚོགས་ཀྱིས་བོན་སྲིད་གཉིས་ཆར་ནས་བསྐྱངས། རབ་རྒྱལ་ཆུ་བྱ་ལོར་རྣམ་
རྒྱལ་མཆོད་རྟེན་ཞིག་བཞེངས། ཁྱུང་པོ་དཔོན་པོ་ཀུན་དགའ་སོགས་ཀྱིས་བོན་སྲིད་གཉིས་ལ་
ཞབས་འདེགས་རྒྱ་ཆེར་མཛད། ད་དུང་སད་སེར་སྲུང་བའི་བོན་པོ་ནུས་མཐུ་ཅན་མང་དུ་
བྱུང་ངོ༌། །
རྐ་བར་མ་ཞེས་པ་ནི་ཆུ་རྐ་ཆེན་པོ་གཉིས་ཀྱི་བར་ན་ཆགས་ཡོད་པས་ན་དེ་སྐད་ཟེར།
འདི་དང་འཇམ་སྐོར་གཉིས་འཇམ་ནས་གྱེས། སྟོང་དཔོན་གཡུ་རལ་ཅན་ལ་བུ་རབས་ཚ་
བརྒྱད་ཅེས་གྲགས་པའི་གྲས་སུ་གཏོགས། དེ་ལྟར་ན་རུས་རྒྱུད་ཀྱང་སྨུག་པོ་ལྡོང་གི་རིགས་
ཡིན་ལ། ཚོ་ཁག་འདི་ནི་སྡོང་སྐམ་གྱི་ནང་དུ་འདུ། །
སྡོང་སྐམ་ཟེར་བའི་གོ་དོན་ནི་སྔོན་བསྟན་པ་སྔ་དར་དུས་སུ་མ་གསོད་ཤུལ་ལི་འུར་བ་ས་
འདི་གའི་སྡོང་པོ་ཞིག་གི་རྩེར་བབས་རྗེས་སྡོང་བོ་དེ་སྐམ་སོང་བས་དེ་ལྟར་ཐོགས་པར་བཤད།
ད་དུང་འཇམ་མཚོ་སྐམ་ཟེར་བ་ཡང་དེ་དང་མཚུངས། འོན་ཀྱང་སྡོང་སྐམ་ཟེར་བའི་རུས་
རྒྱུད་ ཅིག་བོད་འདིར་ཅུང་ཁྱབ་ཆེ་བས་ད་དུང་དཔྱད་དགོས། འདི་ནས་སྡོང་སྐམ་རབ་
འབྱམས་པ་དང་། སྡོང་སྐམ་དཀའ་བཅུ་བ། དཔོན་སློབ་བཟང་པོ་ཧུ་ཐོག་ཐུའི་ཡང་སྤྲུལ་
དམ་པའི་ཡོངས་འཛིན་བྱ་བཏང་རི་ཁྲོད་པ་བཀྲ་ཤིས་རྒྱ་མཚོ་དང་། སྡོང་སྐམ་དཔོན་པོ་
བྱམས་པ་ཐར། བོན་གྱི་གྱེར་གཤེན་ཆེན་པོ་སྡོང་སྐུམ་ཨ་ལགས་སོགས་བན་བོན་ཟུང་གི་ཐ་
སྙད་གྲགས་ཆེ་བའི་གང་ཟག་མང་དུ་བྱུང༌། སྣང་རའི་ཞྭ་ཁྲའི་བོན་ཚང་སྡེ་འདི་ནས་གྱེས་
སོ། །
ཧ་ར་པཱ་ཐུར་ཟེར་བ་སོག་སྐད་ཡིན་ཟེར་ཏེ། དེ་ལྟར་ན་དཔའ་བོ་ནག་པོ་ཞེས་པའི་
དོན་ཡིན། འདི་ལ་ཚོ་ཁག་འགའ་ཡོད་ཅིང༌། སོག་པོར་གཡུལ་འགྱེད་མི་རབས་འགར་
བྱས། འདི་དང་བོད་སྐོར་བཀའ་རྩེབས་གདོང་གསུམ་གྱི་ས་ཞིང་འདྲེས་ཡོད་པ་ལ་ས་ཐོག་ཏུ་
སོག་པོས་བཙན་གནོན་བྱས་མཐར་བོད་སོག་གི་དམག་འཁྲུག་ཐེངས་གཅིག་བྱུང་བའི་ལོ་རྒྱུས་
- 52 -

ད་ལྟ་ཀུན་ལ་གསལ། རུ་གོང་མ་དང་ཐང་ག་ཚང་། ཁམས་པོ་ཚང་ཟེར་བའི་མིང་གིས་ཀྱང་
བོད་ཀྱི་དམག་མིའི་གནས་གཞི་དང་། སྔགས་རྙིང་མའི་རྒྱུད་འཛིན་འགའི་རུས་སུ་གསལ།
རུ་གོང་མའི་བླ་རྒན་སངས་རྒྱས་ཟེར་བ་དེ་བོད་སྲིད་གཞུང་ལ་འབྲེལ་ཆེ་བའི་ལོ་རྒྱུས་གཏིང་
ཟབ་འདུག་ལ། ཆུ་འདྲེན་པའི་ཡུར་བའི་ཚད་བླངས་པས་ཕྱག་རྗེས་ཆེ་སྐད། ཤ་སྦྲང་
མཁན་པོ་འཇིགས་མེད་བརྟུལ་ཞུགས་ཡིག་སྒར་དགེ་བཤེས་སུ་གྲགས་པའི་མཁས་དབང་ཆེན་
པོ། རྭ་རྒྱའི་པཎྜི་ཏའི་བུ་ཆེན་ཨ་ཁུ་ཚུལ་ཁྲིམས་དང་། འཇིགས་མེད་ཕུལ་བྱུང་ནི་སྨད་པ་སྡེ་
བདུན་གྱི་འགོ་བ་བརྒྱད་ཅུས་བསྐོར་ཟེར་བའི་མཁར་ཆུང་ངུ་ཞིག་ཡོད་པའི་ཁྱིམ་དེ་འཁྲུངས་
གཞིས་ཡིན། གྲུབ་པའི་བརྟུལ་ཞུགས་འཛིན་པར་གྲགས། སེམས་དཔའ་ཆེན་པོ་ངག་
དབང་ཆོས་ལྡན་ཚང་མཁས་གྲུབ་ཀུན་སྤང་བ་བློ་བཟང་རྒྱ་མཚོ་དབྱངས་ལྡན་ལྷ་ཡི་མེ་ཏོག་
འཇམ་མགོན་ཆོས་ཀྱི་རྒྱལ་བོའི་རིང་ལུགས་འཛིན་པ་ལ་འགྲན་པའི་ཟླ་དང་བྲལ་བའི་མཁས་
དབང་འཇིགས་མེད་མཚན་ཅན། འདུལ་འཛིན་པ་འཕྲིན་ལས་རྒྱ་མཚོ། གཤིན་རྗེ་གཤེད་
ཀྱི་རྣལ་འབྱོར་པ་ངག་དབང་ཆོས་འཕེལ། ཐོས་བསམ་གླིང་གི་རིགས་སྨྲའི་ཁྱུ་མཆོག་བློ་
བཟང་ཆོས་གྲགས་སོགས་འཁྲུངས། ཁམས་པོ་ཚང་ཟེར་བ་དེ་ཁམས་ས་དཀར་གདོང་དྲུག་
ནས་མཆེད་པའི་ལོ་རྒྱུས་ད་དུང༌གྲ་མ་ཉམས་པར་ཡོད། གང་ལྟར་སྔགས་རྙིང་མའི་རྒྱུད་
འཛིན་ཡིན། འཇིག་རྟེན་མི་ཆོས་དང་བཟོ་རིག་ལ་མཁས་པའི་རིག་འཛིན་རྡོ་རྗེ་འབུམ་ཟེར་
བ་ཤིན་ཏུ་དཔའ་ཞིང་རྟུལ་ཕོད་ཅན་འདིས་གསང་བདག་དྲེགས་འདུལ་གྱི་ལས་སྔགས་དུང་
ཕྱིར་སོང་ཟེར་བ་དང་། ཡི་དམ་གྱི་སྨན་སྐུ་ཁྱད་མཚར་ཅན་རང་གིས་བཞེངས་པ་སོགས་ཀྱི་ལོ་
རྒྱུས་མང་པོ་ཡོད། རྟོགས་ལྡན་འཁྲུལ་ཞིག་ནམ་མཁའི་རྣལ་འབྱོར་པ་སྔགས་འཆང་ཚེ་དབང་
རིག་འཛིན་ཞེས་ཕུར་ཐོགས་སྟོང་ལྡན་གྱི་བྱིངས་འདྲེན་ཆེན་མོ་དང་། དྲག་སྔགས་རྣལ་་
འབྱོར་གྱི་དབང་ཕྱུག་ཆེན་མོ་སྔགས་འཆང་རྒྱ་བྷི་ཝའི་མཚན་ཅན། བྱང་ཆུབ་སེམས་དཔའ་
ཆེན་པོ་ཆུ་འབེབས་ཀྱི་རྣམ་ཐར་འཛིན་པ། བདུད་རྩིའི་སྙིང་བོ་ཡན་ལག་བརྒྱད་པ་གསང་བ་
མན་ངག་གི་རྒྱུད་ལ་མཁས་པའི་སྔགས་འཆང་ལྷའི་མཚན་ཅན། འདི་བས་གསེར་འོད་དམ་
པ་ཐེག་པ་ཆེན་མོའི་མདོ་ཞལ་འདོན་ཆག་མེད་དུ་བྱས། བླ་མའི་རྣལ་འབྱོར་གྱི་དབང་ཕྱུག་
ཆེན་པོ་རྣམ་པར་རྒྱལ་བའི་མཚན་ཅན་གྱིས་སྐུ་ཚེ་གང་བོར་ཤིན་ཏུ་སྤྲོས་མེད་གསང་རྒྱུའི་ཚུལ་
ཏུ་སྒྲུབ་པ་ཉམས་བཞེས་ཁོ་ནར་གཞོལ་བས་གུ་རུ་སིདྡྷི་དུང་ཕྱུར་སོང་བའི་མཛད་པ་ངོ་མཚར་
ཅན་མང་བོ་འཁྲུངས། དེང་སང་ཡང་བརྡ་སྤྲོད་ཀྱི་བསྟན་བཅོས་དང་། རྒྱུན་གྱི་བསྟན་
བཅོས་སོགས་ལ་བློ་མིག་ཅུང་ཟད་ཡངས་པའི་དགེ་མིང་བ་མཁར་བྱམས་ཟེར་བ་དེས་བསྟན་པ་
ཡང་དར་གྱི་དུས་ལ་བཀའ་བརྒྱད་བདེ་འདུས་ཀྱི་མངོན་རྟོགས་རྒྱས་པ་དང་། གསང་བདག་
— 53 -

དྲེགས་འདུལ་གྱི་མངོན་རྟོགས་དང་བཟློག་ཆེན་རྒྱས་པ། ཀློང་ཆེན་སྙིང་ཐིག་ལས། ཡུམ་
ཀའི་གསང་སྒྲུབ་ཀྱི་མངོན་རྟོགས་དང་བཟློག་པའི་གླེགས་བམ་སོགས་ཡིག་འབྲུ་འབུམ་ཚོ་་
ལོངས་པ་སུག་བྲིས་བགྱིས་ཏེ་ཕ་ཆོས་དམ་པའི་སྲོག་འཐུད་པའི་བཀའ་དྲིན་ཅན་མང་དུ་བྱུང་
བོད་སྐོར་ནི་སྔར་བཤད་པ་ལྟར་ཧ་ར་པཱ་ཐར་དང་། གར་རྩེབས་གདོང་བཅས་སྡེ་
གསུམ་ཁད་ཉེ་བ་འདི་དག་རུས་རྒྱུད་སྤུན་གསུམ་དང་། རུས་ལྷ་སྤུན་གསུམ་ཡིན་ཟེར་མོད།
འདི་ལ་བཤད་སྲོལ་མི་འདྲ་བ་འགའ་ཡོད་དེ། རྒན་རབས་རྣམས་ཀྱིས་ངག་རྒྱུན་ལ། བོད་
སྐོར་སུམ་པ་ཚང་ཟེར་བའི་བརྡ་ད་དུང་མ་ཉམས་པར་ཡོད་པས་སུམ་པ་ནས་མཆེད་པར་མངོན་
ཟེར། ཡང་སུམ་པ་ཟེར་བ་ནི་བོད་ཀྱི་རུས་ཆེན་བཅོ་བརྒྱད་ཀྱི་ནང་ཚན་དུ་གྲགས་པ་ལ་ཐོག་
མར་རུས་མིང་ཡུལ་དང་། རྗེས་སུ་ཡུལ་མིང་སླར་ཡང་གང་ཟག་ལ་ཐོགས་པ་ཞིག་རེད་ཟེར།
ཡང་ལ་ལས། ཐུའུ་ཙི་ཞེས་འབོད་པ་སོག་སྐད་དང་འདྲ་བའི་སྐད་རིགས་སྨྲ་བས་ན་ཧོར་གྱི་
རིགས་ཡིན་ཟེར། གང་ལྟར་ཡང་སྐད་རིས་དང་ཆ་ལུགས་རུས་རྒྱུད་མི་མཚུངས་པའི་རྒྱུ་
མཚན་ད་དུང་རྩད་མ་ཆོད། དེ་ཡང་སྔོན་དགོན་རྙིང་གི་ཤུལ་དུང་དཀར་ཐང་ཟེར་བ་དེ་ན་
དུང་དཀར་ཆུ་མིག་ཟེར་བ་ཞིག་ཡོད་པ་དེར་བྱམས་ཁང་རྟེན་བརྟེན་པ་བཞེངས་བྱས་ལ། དེ་
ནི་ཐོ་རྒྱའི་ཀ་བཞི་ཟེར་བའི་དགེ་སློང་བཞི་སྡེ་ཞིག་གིས་གསར་བཞེངས་ཟེར་བ་ཙམ་ལས་གསལ་
ཁ་མ་བྱུང༌། བྱམས་ཁང་གི་མདུན་དུ་རྡོ་རིང་ཞིག་བཙུགས་ཡོད་པར། གོང་མས་བཀས།
ས་ཆ་ནི་བོད་སྐོར་དགོན་པར་གཏོགས་པ་ཡིན། སྲིད་གཞུང་ལ་འདུག་སའི་མཁར་དང༌།
འཐུང་སའི་ཆུ། འགྲོ་སའི་གོང་ཁའི་ལམ་བཅས་ལས་གཡོར་མི་དགོས་ཞེས་བྲིས་འདུག དེ་
ནས་རིམ་བཞིན་དམག་ཁང་ལས། ཤིང་མཁར་བརྩིགས་པའི་ཤུལ་ཡོད་ལ། ད་ལྟ་ཐོ་རྒྱུའི་
དབྱིན་ཧྥུང་ཟེར་བའི་ས་དེ་ཡིན། དགོན་པའི་རྒྱབ་རི་ལ་རྒྱ་བོད་འདྲེས་མའི་སྐད་དུ་བླ་མ་ཧྲན་
ཟེར་བ་དང་། བོད་རང་སྐད་དུ་བནྡེ་སྒང་ངམ་ལྷ་ཐོ་ཐོ་རི་ཟེར་བས་ཐོ་རྒྱ་ཞེས་རྒྱབ་རིའི་མིང་
ཡུལ་ སྡེར་ཐོགས་པར་བཤད། རྗེས་ནས་རྐྱེན་དབང་གིས་དགོན་པ་སྤོར་དགོས་བྱུང་བས་
དགོན་གཞི་ས་སྤོར་རྗེས་སུ་ཡང༌། ལས་སྣ་བསྐྱངས་ཟིན་པའི་རྒན་པ་རྣམས་ལོ་རེ་རེར་བཞི་
བའི་ཚེས་གཅིག་ནས་བཟུང་ཉིན་ལྔའི་རིང་ལ་བྱམས་ཁང་དུ་མཆོད་པ་འབུལ་བར་འགྲོ་དགོས།
ཆོས་རྗེ་དོན་གྲུབ་རིན་ཆེན་བྱ་ཁྱུང་གི་དགོན་པ་གསར་འདེབས་ཀྱི་ཕྱིར་ཕེབས་ལམ་ཁྱིམ་གཞི་
ཞིག་ཏུ་ཞག་བཞུགས་གནང་བའི་དུས་སུ་སྡེ་ཚོ་འདིར་ཆོས་སྦྱིན་གནང་ཞིང་། ཕེབས་ཁར་
ཁྱིམ་དེར་བླ་བྲེ་ཞིག་དང་རྒྱལ་མཚན་བཅས་གནང་ལ། ཁོང་བཞུགས་པའི་མལ་ཁྲི་ཡང་ཡུན་
རིང་བར་ཡོད། ལོ་རེའི་ལོ་གསར་ཚེས་གཅིག་ཉིན་ཐོག་མར་སྒར་གྲོང་གཉིས་ཀ་ཁྱིམ་དེར་ལོ་
- 54 -

གསར་འབུལ་དུ་འགྲོ་དགོས་པའི་སྲོལ་ཡོད་པ་དེ་ཡང་རྒྱུ་མཚན་དེས་ཡིན་ཟེར་རོ། །སྡེ་འདིར་
ཏཱ་བླ་མ་བློ་བཟང་རྒྱ་མཚོ་ཟེར་བ་རྒྱ་ནག་ནས་འཕྲིན་ལས་རྒྱས་ཤིང་སྐྱབས་མགོན་རིན་པོ་ཆེ་
ནས་བཀའ་ཡིག་གཟེངས་བསྟོད་གནང་། དགེ་བཤེས་བསྟན་འཛིན་ནམ། ཡོངས་གྲགས་
སུ་ཐོ་རྒྱའི་དགེ་བཤེས་ཚང་ཞེས་གྲགས་པ་ཁོང་གིས་དྲིས་ཚ་ནས་གསན་སྦྱོང་གནང་ཞིང་རྗེ་ལྷོ་
བྲག་སྤྲུལ་མིང་བའི་ཡོངས་འཛིན་དུ་བཞུགས་ཡིང་ཕྱིས་སུ་རི་ཁྲོད་པའི་སྐྱབས་འཇུག་ཞུས
ལྔ་རིག་མཁྱེན་པའི་མེ་ཏོག་ཀུན་ཏུ་བཞད་པའི་ཐོ་རྒྱའི་གྲྭ་བཙུན་ཚུལ་ཁྲིམས་རིན་ཆེན་གྱིས་བླ་
བྲང་ནས་སློབ་གཉེར་མཛད་དེ་རྒྱལ་མཁན་པོའི་ཡོངས་འཛིན་ལ་བཞུགས། རྗེ་ཤེས་རབ་རྒྱ་
མཚོ་དང་ལྷན་དུ་དབུས་གཙང་དུ་ཕེབས། ཨ་རོལ་རྡོ་རྗེ་འཆང་གིས་ལྷ་མོ་གནམ་མཚོའི་གྲམ་
པར་ཆུ་མིག་ཏུ་ཕེབས་སྐབས་གཅོད་དཔོན་མཛད། ད་དུང་ཚེ་དང་སྒྲུབ་པ་སྙོམས་པའི་བྱ་
བཏང་སྨྱུང་གནས་པ་བློ་བཟང་རྒྱ་མཚོ་དང༌། ཀུན་ཕན་ཚེ་རིག་པ་ཆེན་པོ་སྨན་རྒྱལ་བློ་བཟང་
འོད་ཟེར་དང་། གཞན་ཡང་ཨོ་ཌི་ཡ་ནའི་ཟབ་མོའི་ཆོས་ཀྱི་བརྒྱུད་འཛིན་དམ་པ་སྔགས་
འཆང་རྣམ་རྒྱལ་གྱིས་གཙོས་གོས་དཀར་ལྕང་ལོའི་རྒྱུན་ལྡན་གྱི་རིག་སྔགས་འཆང་བ་མང་པོ་
དང༌། ཚོ་ཁག་དགུའི་མགོ་གཙོ་བོད་སྐོར་དཔོན་པོའི་སྐུ་རབས་སོགས་ཆེ་བའི་ཡོན་ཏན་གྱིས་
མངོན་པར་མཐོ་བའི་ཆེ་ཤོས་མི་སྣ་མང་དུ་བྱོན། ཡང་སྡེ་འདིའི་མི་རྣམས་བྱིངས་དཔའ་རྩལ་
ཆེ་ཞིང་། སྤྱི་དོན་གཉེར་བ་དད་གུས་ཆེ་ཞིང་དགེ་ལ་སྤྲོ་ལ། གཏོང་ཕོད་ཆེ་ཞིང་སྡིག་ལ་
འཛེམ་པ། སྤྱོད་ལམ་འཇམ་ཞིང་ཀུན་དང་མཐུན་པ། གདོད་མའི་གོམས་སྲོལ་ལས་ནམ་
ཡང་མི་འདའ་བ་དང༌། ཁེ་རྒྱལ་གཞན་ལ་མི་སྟེར་བའི་བཙན་སྡེའི་ཚད་དུ་འཛིན་པ་ཞིག་ཡིན་
ནོ། །
བྱ་དཀར་ལུང་ནི། བོད་སྐོར་ནས་གྱེས་པའི་རྒྱུ་མཚན་མང་མོད། འོན་ཀྱང་སྐད་
རིགས་དང་ཆ་ལུགས་མི་འདྲ་བའི་ལོ་རྒྱུས་ཤིག་མི་ཐུབ། ཁ་ཅིག་གིས་བྱང་ཆུབ་དང་། སྐྱི་ཁ་
གསུམ་བཅས་ལ་གཉེན་སྒྲིག་བྱས་པའི་ཤན་ཤུགས་ཀྱིས་རིམ་པ་བཞིན་དུ་འགྱུར་སོང་བ་རེད་
ཟེར་མོད། ད་དུང་ཞིབ་འཇུག་བྱེད་དགོས། དེ་ཡང་བྱ་དཀར་ལུང་ཟེར་བའི་མིང་གི་ཤོད་
སྟངས་ལ་མི་འདྲ་བ་གཉིས་ཡོད་དེ། གནའ་མིའི་ངག་རྒྱུན་ལ། དང་ཐོག་སྡེ་འདི་གཞི་ནས་
ཆགས་དུས་རྒྱབ་རིའི་བྲག་གསེབ་ཅིག་ཏུ་བྱ་དཀར་བོ་གཉིས་ཀྱི་ཚང་བཅོས་ཡོད་པས་ན་བྱའི་ཁ་
དོག་གི་མིང་རུ་སྡེར་ཐོགས་པར་བཤད། ཡང་ཁ་ཅིག་གིས་ ཤུག་པ་དཀར་པོའི་ཚང་ཚིང་
འཁྲིགས་པའི་གདོང་འདབས་སུ་ཆགས་པས་ཤུག་དཀར་ལུང་ཞེས་འབོད་སྲོལ་ཆགས་མོད།
དེ་ནི་མིང་ཡིག་གཉིས་ཀ་གསར་བྱུང་ཞིག་ཡིན་པ་ལས། གནའ་མིའི་ངག་སྒྲོས་དང་། སྔོན་
གྱི་ཡིག་རྙིང་དག་དང་མི་མཐུན་ནོ། འདིར་འགྲོ་མགོན་ཞབས་དཀར་བའི་ཐུགས་སྲས་ཉང་
— 55 -

སྣང་མཛད་རྡོ་རྗེའི་རྣམ་ཐར་རྩོམ་པ་པོ་སྔགས་འཆང་ནོར་བུ་ཞེས་གྲགས་པ་དེ་ནི་ཀོའུ་སྡེ་པཎ་
སྔགས་རིན་པོ་ཆེས་གཏེར་ནས་བཏོན་པའི་ཕུར་བུ་ཞིག་སྡེ་སྤྱིར་གནང་བར་བརྟེན་ཁོང་་་་
འཁྲུངས་ཞེས་སྐད། དེ་ནས་བཟུང་སྟེ་རིག་འཛིན་སྔགས་ཀྱི་རྒྱུད་པ་རྒྱུན་མ་ཆད་པར་བྱུང་
འདུག འོན་ཀྱང་བྱ་དཀར་ལུང་དཔོན་པོ་ཞེས་པའི་མིང་ཡོད་ཀྱང་། ལོ་རྒྱུས་གསལ་བོ་
ཞིག་མ་མཐོང་། གཞན་ཡང་སྡེ་འདིའི་སྐྱེ་ཕོ་མོ་ཐམས་ཅད་ཆོས་ལུགས་གང་ལ་ཡང་དད་གུས་
དག་སྣང་ཆེ་ཞིང་། ལས་འབྲས་ལ་ཡིད་ཆེས་ཡོད་པས་བླང་དོར་གྱི་གནས་ལ་གཟོབ་པ་ལྷུར་
ལེན་བྱེད་པར་གྲགས་སོ། །
ཡང་གར་རྩེབ་གདོང་ཟེར་བའི་དོན་ནི། ཨ་མྱེས་པཱ་ཙོང་ཞེས་པའི་གཞི་བདག་མཐུ་བོ་
ཆེ་འདི་ཉིད། གནམ་སྐྱོང་གོང་མས( མེན་རྒྱལ་རབས་ཀྱི་གོང་མ་ཀྲའོ་ཧོ་པོའུ） གནམ་གྱི་ལྷ་
ཁྱོད་འདི་ལྟར་ཉིན་ཞག་ཕྲུགས་གཅིག་གི་ཡུན་ལ་མདོ་སྨད་ཨ་མདོའི་ཡུལ་དུ་གར་རྩེབ་པའི་སའི་
ཆར་སྡོད་ལ་བསྟན་འགྲོའི་ལས་དོན་སྒྲུབས་ཤིག་གུ ཞེས་བཀའ་ལུང་གནང་མ་ཐག་གནམ་གྱི་
ལྷ་དེ་ཉིད་ཕུག་རོན་ཞིག་ཏུ་སྤྲུལ་ནས་སང་ཉི་མ་ཤར་བ་དང་མཉམ་དུ་ས་འདི་གའི་ཇུ་བོ་མཁར་
གོང་ཞིག་ལ་ཐིམ་སོང་ཟེར། དེ་ནས་སྐབས་ཤིག་ན། མཛེས་ཤིང་ལྟ་ན་སྡུག་པའི་བུ་མོ་ཞིག་
དང་འཕྲད་པའི་ཚེ་ཇུ་བོ་མཁར་གོང་གིས་གསུང་འབྱོན་པས་མོ་རང་ངོ་མཚར་ཏེ་རང་ཡུལ་དུ་
གདན་དྲངས་ནས་བསྟེན་མཆོད་བགྱིད། ཀུན་གྱིས་ཇུ་བོ་གསུང་འབྱོན་ཞེས་གླེང་གིན་འདུག
ཕྱིས་སུ་གོང་མས་ཕོ་ཉ་མངགས་ནས་འདིར་རྩད་གཅོད་བྱེད་པའི་ཚེ་ན། བུ་མོ་དེ་ཉིད་ཀྱིས་
གནས་ཚུལ་ཇི་བཞིན་ཞུས་པས། ཕོ་ཉ་རྣམས་ཤིན་ཏུ་དགའ་ཞིང་མགུ་ནས་གོང་མ་ལ་འཕྲིན་
བཏང་། གོང་མ་ནས་ཀྱང་རྙེད་མཁན་གྱི་བུ་མོར་དངོས་སྐྱེས་ཕོན་ཆེ་བ་གནང་བ་མ་ཟད།
ཇུ་བོ་མཁར་གོང་དེ་ཉིད་ནང་འདྲེན་བྱས་ནས་ལྷ་ཁང་རྟེན་དང་བརྟེན་པར་བཅས་པ་བློས་མི་
འཁྱུད་པ་ཞིག་གསར་བཞེངས་བགྱིད་པའི་མཐུན་རྐྱེན་བསྒྲུབས་ཞེས་ཀུན་གྱིས་གླེང་། ད་དུང་
ཕྱོགས་འདིར་རི་ལང་བཅུ་གཉིས་དང་། ཨོ་ཧྲན་བཅུ་གཉིས། གྱ་ཐང་བཅུ་གཉིས་སོགས་
ཡོད་པར་གྲགས་ཀྱང་བསང་ཡིག་ཚད་ལྡན་རྣམས་དང་བསྟུན་ཚེ་སྔ་མ་བཅུ་གཉིས་ནི། རེབ་
གོང་གི་རི་ཀླུང་བཅུ་གཉིས་ལ་གནས་པའི་གསང་བའི་ཀླུ་དབང་བཅུ་གཉིས་དང༌། ཕྱི་མ་
གཉིས་ཀྱི་ཁྲོད་ནའང་བོད་ལྷ་འགའ་རེ་མངོན་པས་རྒྱ་ལྷ་ཁོ་ནའི་གྲངས་སུ་མ་ངེས། ལྷ་དེ་དག་
གི་བྱུང་ཁུངས་ནི་ཤར་ཕྱོགས་ནས་འོངས་པའི་རྒྱའི་དམག་དཔོན་དག་ཡིན་ལ། རྒྱུའི་ལྷ་དེ་
དག་དགུང་ལོ་མཐོ་རུ་མེད་དེ། ཆིན་རྒྱལ་རབས་ཀྱི་དུས་ལས་བསམ་རྒྱུ་མི་འདུག སི་ཁྲོན་
གྱི་རྒྱའི་དམག་དཔོན་པཱ་ཙོང་བོད་ལ་འབྲེལ་བྱུང་སྟེ་ཁོ་ལྷར་བསྟེན་པ་ནས་མི་རབས་ལྔ་མ་
འདས་ཙམ། དེ་དག་དགོས་དབང་གིས་པཱ་ཙོང་སོགས་བསྟེན་དགོས་ཚུལ་ཤེས་དགོས། དེ་
— 56 -

ལྟར་ལོ་རྒྱུས་ཐོག་སྐད་གྲགས་ཤིན་ཏུ་ཆེ་ཞིང༌། ཀུན་གྱིས་གུས་འདུད་བགྱིད་པའི་གཞི་བདག་
མཐུ་བོ་ཆེ་འདི་ལ་གནམ་སྐྱོང་གོང་མའི་བཀའ་བབས་པའི་ལུང་ཚིག་དེ་རུ་སྡེའི་མིང་དུ་ཐོགས་
པར་གྲགས་སོ། ། ཡང་སྡེ་འདིའི་རུས་རྒྱུད་ནི། བོད་ཀྱི་རྩ་བའི་རུས་མིང་དྲུག་གི་ནང་ཚན་
ལྡོང་གི་རིགས་ཡིན་ཟེར། འོན་ཀྱང་ཚོ་ཁག་གཅིག་ནི་རུས་རྒྱུད་སྤུན་གསུམ་ཞེས་ཧ་ར་པཱ་ཐུར་
དང༌། བོད་སྐོར་གཉིས་ཀྱི་ཁོངས་སུ་གཏོགས་པར་བཤད། འདིར་གདན་རབས་བཅོ་
བརྒྱུད་པ་གར་རྩེབ་གདོང་བློ་བཟང་འཕྲིན་ལས་ཞེས་བྱ་བས་དབུས་ཀྱི་དགེ་བའི་བཤེས་གཉེན་
ཆེན་པོ་ཀློང་རྡོལ་བླ་མ་རིན་པོ་ཆེ་དང་། ཡོངས་འཛིན་ཡེ་ཤེས་རྒྱལ་མཚན། ཀུན་མཁྱེན་
བར་མ་སོགས་ལ་སྔ་ཕྱིར་ཆོས་བཀའ་མང་པོ་གསན། ལྷ་རམས་པ་ཐོན། བྱང་རྩེ་མཁན་པོ་i
མཛད། རྒྱལ་བ་འཇམ་དཔལ་རྒྱ་མཚོ་དགའ་ལྡན་དུ་ཕེབས་དུས་བགྲོ་གླེང་ངོ་མཚར་ཅན་io
ཕུལ་བས་དགྱེས་གཟིགས་ཆེ་བ་བྱུང་། རང་དགོན་བཀྲ་ཤིས་འཁྱིལ་དུ་ཕེབས་བཞེད་ཀྱིས་
བྱོན་པའི་ཚེ། ཤར་སྤྲུལ་བའི་སྐུ་དབུས་ཕེབས་དང་མཇལ། གསུང་ནན་ཆེ་བས་རོང་བོར་ir
བྱོན། མེ་ལུག་ལ་ཁྲིར་བཞུགས། ལྕགས་ཕག་ལོར་དགུང་དུ་གཤེགས། ཡང་གདོད་མའི་ia
རྒྱལ་ཐབས་ཟིན་པའི་རིག་པ་འཛིན་པ་མི་བསྐྱོད་རྡོ་རྗེ་ཞེས་ཡོངས་སུ་གྲགས་པ་དེ་ཉིད་ཆུང་
དུས་ནས་ཆོས་ཀྱི་བག་ཆགས་སད་དེ། དགུང་ལོ་བཅོ་བརྒྱད་ཐོག་མཆེད་པོ་སཾ་གྷའི་མཚན་
ཅན་དང་བསྡེབས་ནས་ཁམས་སུ་བྱོན། གསེར་ལུང་དུ་གསེར་ཆེན་བདུན་འཇོམས་གླིང་བའི་
ཞབས་པད་བསྟེན་ནས་ཟབ་ཆོས་ཀྱི་གདམས་པ་ཞུས། དགོན་དེ་ཆུ་ཐག་རིང་བ་ལ་བླ་མས་
ཁྱོད་ཨ་མདོ་བ་ལ་སྙིང་རུས་ཡོད་ཙ་ན་ཡ་ཀིའི་ཆུ་མིག་ལས་ཆུ་རྐ་ཞིག་བརྐོས་ནས་དགོན་པའི་ཉེ་
སར་ཆུ་ཨེ་ལོན་ལྟོས་གསུངས་པར། རིམ་གཉིས་ཀྱི་རྣལ་འབྱོར་པ་ཆེན་པོ་དགེ་འདུན་དང་
ཁོང་རྣམ་གཉིས་ནས་ཉིན་གཅིག་རྩོལ་ཤེད་ཀྱིས་རྐ་བརྐོས་པས་ཉི་མ་ནུབ་ཀར་དགོན་འདབས་
སུ་ཆུ་བདེ་བླག་ཏུ་དྲངས། ཚུལ་དེ་ལ་བླ་མ་མཉེས་ནས་ཟབ་ཆོས་འདོད་དགུར་སྩོལ་བའི་རྐྱེན་
དུ་གྱུར། དེ་ནས་ལོ་དྲུག་ལྷག་རིང་ཟབ་གཏེར་སྔོན་འགྲོ་ནས་བཟུང་ཐོད་རྒལ་དམར་ཁྲིད་ཀྱི་
བར་གདམས་པ་ཆ་ཚང་བ་མནོས། དེ་ནས་སླར་ཡང་རང་ཡུལ་དུ་བྱོན། བླ་མའི་ལུང་
བསྟན་ལྟར་འཁྲུངས་ཡུལ་གར་རྩེབ་གདོང་གི་རི་ཁྲོད་དུ་འདོད་ཆུང་ཆོག་ཤེས་ཀྱི་སྒོ་ནས་ལོ་ལྔ་
བཅུའི་རིང་ལ་སྒྲུབ་པ་ཉམས་ལེན་གཙོར་འདོན་དང་། ཁྱད་པར་དུ་ཕུར་བ་དང་ཁྲོས་ནག་
སོགས་གཏེར་གསར་གྱི་ཆོས་ཚན་ཕྱོགས་འདིར་སྤེལ་བར་བརྟེན། རྒྱུད་འཛིན་པ་རྣམས་ལ་
གཅོད་སྔགས་བརྒྱད་ཅུ་ཞེས་གྲགས་པ་རབ་ཏུ་རྒྱས། གཞན་ཡང་དགུན་ཡོད་ཚད་ལ་དོན་
གཉེར་ཅན་སོ་སོར་ཁྲིད་ཡིག་ཀུན་བཟང་ཞལ་ལུང་དང་། ཀུན་བཟང་དགོངས་རྒྱན་སོགས་
ཁྲིད། གཏེར་གསར་ལུགས་ཀྱི་རྩ་རླུང་འཕྲུལ་འཁོར་དམར་ཁྲིད། དབྱར་རྣམས་ལ་སྤྱོད་
- 57 -

འཇུག་གིས་གཙོས་བཀའ་གདམས་གཞུང་དྲུག་གི་ཁྲིད་དང་། སྟོན་རྣམས་ལ་རེབ་གོང་སྔགས་
མང་ལ་བཀའ་བརྒྱད་བདེ་འདུས་དང་རྩ་རྒྱུད་གསང་སྙིང་གི་དབང་ལུང་དང༌། ཕྱོགས་་
འདུས་ཀྱི་སློབ་མ་སོ་སོར་ཆོས་དང་རིག་གནས་ཀྱི་དཔེ་ཁྲིད་གང་འདོད་དུ་བསྩལ། ཆོས་རྒྱུད་
སྐྱོང་ནུས་པའི་སློབ་མ་ཡང་བཞི་བརྒྱ་ལྷག་དང་། ཆོས་ཀྱི་འབྲེལ་བ་ཙམ་ཡོད་པ་སྟོང་ཕྲག་ལས་
བརྒལ། ཡབ་རྗེ་སྐལ་ལྡན་ཐམས་ཅད་མཁྱེན་པ་སོགས་དགེ་ལུགས་ཀྱི་བསྟན་འཛིན་སྐྱེས་ཆེན་
ཁག་དང༌། རྒྱལ་པོ་སོགས་ཆེན་པོ་ཁྲི་ལ་འགྱིང་བ་རྣམས་ཀྱིས་ཀྱང་བསྟན་སྲིད་ཀྱི་བདེ་ཐབས་
སུ་བརྟག་པ་དང་སྒྲུབ་འཕྲིན་གང་འོས་ཞུས་པ་སྔ་ཕྱིར་བཞེད་དགུ་བསྒྲུབས། བཀའ་རྩོམ་གྱི་
ངོས་ནས་རྫོགས་ཆེན་སྣང་སྦྱངས། རིག་འཛིན་བརྒྱད་ཀྱི་ཞལ་ལུང་ཟིན་བྲིས། འཕགས་
མཆོག་འཁོར་བ་དབྱིངས་སྒྲོལ་དང་། བདེ་གཤེགས་སྒྲུབ་པ་བཀའ་བརྒྱད་བཅས་ཀྱི་ཚོགས་
གཏམ། གཏེར་གསར་གཅོད་ཀྱི་རྣམ་བཤད། བདུད་འཇོམགས་རིན་པོ་ཆེའི་རྣམ་ཐར་
སོགས་མང་དུ་མཆིས། ཚེ་དེར་མདོ་ལུགས་ལྟར་ན་ས་མངོན་དུ་གྱུར་པ་དང༌། སྔགས་
ལུགས་ཕྱག་ཆེན་རིག་འཛིན་གྱི་ཐོད་རྒལ་རང་ལམ་ལྟར་ན་རིག་པ་ཚད་ལ་ཕེབས་པའི་རྣལ་
འབྱོར་པ་ཞིག་ཡིན་པར་ཐོད་རྒལ་འཆར་རིམ་གྱིས་ཚད་མར་གྲུབ་པའི་མུ་ལ་དགུང་ལོ་གྱ་གཅིག་
ཐོག་འཇའ་ལུས་འོད་སྐུར་གྲོལ་བའི་རྟགས་སུ་གདུང་ཡང་ཁྲུ་གང་ལས་མ་བྱུང་བ་ཕྲན་བདག་
གིས་ ཀྱང་ དངོས་ སུ་ མིག་གིས་མཐོང་ངོ༌། ། ཡང་ཉམས་རྟོགས་ཀྱི་ལོ་ འདབ་ རྒྱས་ ཤིང་།
གཞན་ཕན་གྲིབ་བསིལ་སྣུམ་པའི་སྔགས་འཆང་སཾ་གྷའི་མཚན་ཅན་གྱིས་ཉིན་མཚན་ཁོར་མོ་
ཡུག་ཏུ་འཁོར་ལོ་གསུམ་དང་། ལྷག་པར་སྤོང་བ་བསམ་གཏན་གྱི་ངང་ལ་མཉམ་པར་བཞག་
པའི་སྐབས་ཤིག་ལ། རེབ་གོང་གི་ཡུལ་ལྷའི་གཙོ་བོ་སེ་ཀུ་བྱ་ཁྱུང་དངོས་སུ་ཕེབས་ཏེ་ཕན་ཚུན་
ཞལ་ཏ་གནང་བའི་མཐར་སྒོ་དམར་ལབ་ཙེའི་ནང་དུ་ཐིམ་འདུག་ཅེས་སློབ་བུ་འགའ་རེ་ལ་
གསུང་བཤད་གནང་བ་དང༌། ད་དུང་ཚོགས་ལོ་ཞེས་པའི་ཕོ་རྒོད་ཅིག་སྐྱེས་པ་ཨ་མྱེས་པཱ་ཙོང་
གི་སྲས་ཡིན་ཟེར་བ་དང་། འོན་ཀྱང་གར་རྩེབ་གདོང་དཔོན་པོའི་ལོ་རྒྱུས་ད་དུང་རྩད་མ་ཆོད་
པས་འབྲིར་མ་ཕོད། དེ་ལྟར་འདིར་གསར་རྙིང་གི་མཁས་གྲུབ་དུ་མས་གཙོས་རླབས་ཆེ་བའི་
མི་སྣ་མང་དུ་བྱོན། །
ནག་རྒྱའམ་ནགས་ལྟ་ནི། རེབ་ཚའི་ཚོ་བ་བཞིའི་ནང་ཚན་དུ་གཏོགས་ཤིང་མར་ནང་
ནང་སོའི་མངའ་འབངས་སུ་ཚུད། ས་སྐྱ་འཁོན་གྱི་རུས་རྒྱུད་ཡིན་ཟེར་མོད། ད་དུང་
དཔྱད་དགོས། དེ་ཡང་ནག་རྒྱུའི་ཡི་གེ་ལ་འབྲི་སྟངས་གཉིས་ཡོད་དེ། ནག་རྒྱ་ནི་བོད་
ལྗོངས་ཀྱི་ས་ཁུལ་ཞིག་གི་མིང་ཡིན། དེ་ལས་མཆེད་པས་ན་དེ་ལྟར་ཐོགས་ཟེར། ཡང་
ནགས་ཀྱུ་ནི། དང་ཐོག་ལྗོན་ཤིང་མང་པོ་སྐྱེས་ཡོད་པའི་ཚལ་གྱི་ནང་དུ་གཞི་ཆགས་པས་ན་
- 58 -

ཡང་དེ་ལྟར་ཐོགས་ཟེར། འདིར་ནག་རྒྱུའི་རབ་འབྱམས་པའམ་ནག་རྒྱུའི་རིན་ཆེན་ཟེར་བའི་
གྲུབ་ཆེན་དེ་ཉིད་འཁྲུངས། ཁོང་གིས་ཡི་སྒར་དགོན་པ་དང་གུར་ཁང་གཉིས་གསར་འདེབས་
གནང་། འབྲི་གུང་བླ་མ་རིན་ཆེན་ཡབ་སྲས་ཀྱིས་མཐོང་རེག་དུག་གིས་གསོད་པའི་བཙན་
སྡོང་ལས་བྱས་པའི་ཕུར་བུ་ཞིག་གཏེར་སྦས་མཛད་པ་ཁོང་གིས་བཏོན། ད་དུང་ནག་རྒྱའི་
དགེ་བཤེས་ཚང་དང་། ནག་རྒྱའི་བསོད་ནམས་འབུམ་ཟེར་བ་སྐྱབས་མགོན་ཞབས་དཀར་
བའི་ཐུགས་སྲས་ཤིག་ཡོད་པ་དེ་ཉིད་ལྷ་སར་ཕེབས་ནས་བསམ་ཡས་མཆིམས་ཕུ་སོགས་གནས་
ཆེན་ཁ་ཤས་ཤིག་ཏུ་ཐོག་མར་སྒོམ་སྒྲུབ་མཛད་པས་རྟོགས་པ་མངོན་དུ་གྱུར། • སྐབས་ཤིག་
ནས་མཚན་སྙན་རྒྱས་ཏེ་ལྷ་སར་གདན་དྲངས། ཕི་ལིང་དམག་ཟློག་གི་དགྲ་མནན་བརྒྱབ་
པའི་ཚེ་ས་གཡོས་ཤིང་ཆེར་གས་པ་ནི་ཀུན་གྱིས་མཐོང་། དེ་ནས་ཨ་མདོ་བླ་མ་སྔགས་འཆང་
ཞེས་སྤྱི་གཙུག་ཏུ་བཀུར་བ་ཞིག་ཀྱང་བྱོན། གཞན་ཡང་སྔགས་འཆང་ཚེ་བརྟན་སོགས་སྔ་
འགྱུར་བཀའ་གཏེར་ཟབ་མོ་སོ་སོའི་རིང་ལུགས་འཛིན་པའི་སྔགས་འཆང་ཆེ་ཕྲ་དུ་མ་བྱོན། །
སྡེ་འདིའི་སྐྱེ་ཕོ་མོ་རྣམས་ཡ་རབས་ཀྱི་སྤྱོད་ཚུལ་བཟང་པོ་རང་ཆས་སུ་ཡོད་ལ། དུས་རྟག་ཏུ་
མ་ཎི་སྨྱུང་གནས་སོགས་རྣམ་དཀར་གྱི་བྱ་བ་ལྷུར་ལེན་པའི་ཆོས་སྡེ་ ཤ་ སྟག་ཅིག་ཡིན་ཚོད་
འདུག་གོ །
ཡང་རེབ་ཚའི་ཚོ་བ་བཞི་ནི། རེབ་ཚ་ནག་རྒྱ། ཁ་གྱ། སེར་རྒྱ་བཅས་ཡིན་ལ།
ཕྱི་སྐོར་བེ་ཀུ་ར་ཡང་ཕྱི་མར་གཏོགས། འདི་དག་རེབ་གོང་གི་གཞུང་མདོའི་ལུང་དཀྱིལ་དང་
ལ་རྩེ་གཉིས་ན་ཆགས་ཡོད་ཕྱིར། རེ་མོས་ཀྱིས་ས་སྲུང་བྱེད་དགོས་པས་རེབ་ཚ་ཟེར་བ་དང་།
ལྡོང་ཚ་ཆེན་བཅོ་བརྒྱད་ཀྱི་ནང་ཚན་ཡིན་པས་རེབ་ཚ་ཟེར་བ་དང་། རེབ་རོང་བོའི་ཉེ་རྒྱུད་
ཡིན་ པས་དེ་ སྐད་ཟེར་ བ་ སོགས་ བཤད་ཚུལ་མང་། གང་ལྟར་ཡང་ལོ་ རྒྱུས་ཆེས་ སྔ་ སྟེ།
གནའ་མིའི་གཏམ་རྒྱུད་ལ། རེབ་གོང་མ་ཆགས་རེབ་ས་ཆགས། ། ཟེར་བ་དང༌། ཡང་
རེབ་སའི་གོང་དུ་ཆགས་པས་ན་རེབ་གོང་ཞེས་བཤད། དེ་ཡང་རུས་མགོ་ནི་རེབ་གོང་སྟོད་
ཕྱོགས་ལ་གཏོགས། དཔོན་མགོ་ཙམ་རྗེས་ཤིག་ནས་རེབ་གོང་མར་ནང་ནང་སོར་སྤྱད་ཅེས་
གྲགས། འདིའི་རེབ་ཚའི་རབ་འབྱམས་པ་དང༌། གསང་འཛིན་ཕྱག་ན་རྡོ་རྗེ་རྫོང་དཀར་
སྐུ་ཞབས་ཆུང་བ་མཁས་བཙུན་ཆེན་པོ་ཚུལ་ཁྲིམས་བཀྲ་ཤིས་ནི། རེབ་ཚ་ཚོ་བ་བཞིའི་ནང་
ཚན་ཁ་གྱུར་སྐུ་འཁྲུངས། གནས་མཆོག་བཀྲ་ཤིས་འཁྱིལ་གྱི་ཚོགས་གྲྭར་ཞུགས་ཤིང་དབུ་
མཛད་གནང་བས་ཁ་གྱའི་དབུ་མཛད་དུ་གྲགས། ཡབ་རྗེ་བླ་མས་ཀྱང་མདོ་རྒྱུད་རབ་
འབྱམས་ལ་མངའ་བརྙེས་པའི་མཁས་གྲུབ་ཆེན་པོ་རྗེ་བཙུན་དམ་པ་ཚུལ་ཁྲིམས་བཀྲ་ཤིས་ཞེས་
བསྔགས། སངས་རྒྱས་འོད་སྲུང་གི་བསྟན་པར་ལྡན་གྲོལ་ཉིས་ལྡན་གྱི་དགེ་སློང་རིན་ཆེན་
- 59 -

སྙིང་བོའི་སྐྱེ་བ་བཞེས་པར་གསུངས། གཞན་ཡང་ཁ་རྒྱའི་བླ་མ་དང༌། སེར་རྒྱུའི་ཆོས་
མཛད་སོགས་རྨད་བྱུང་ཡོན་ཏན་གྱི་གཏེར་མཛོད་ཆེན་པོ་མང་དུ་བྱོན། ཁ་རྒྱ་ནི་གཡུ་ཚ་
དམག་དཔུང་དང་། གཅན་ཚ་ནས་མཆེད་པར་གྲགས་སོ། །
དེ་ཡང་གསེར་ལྗོངས་ཡུལ་གྱི་སྐྱབས་མགོན་བདུན་པ་ཆེན་པོའི་ཡོངས་འཛིན། ཡུལ་
མདོ་སྨད་ཀྱི་པཎྜི་ཏ་ཆེན་པོ་འཇམ་མགོན་བློ་བཟང་དཔའ་བའི་ཞལ་ནས། འཇམ་གླིང་སྟག་
ཤར་དཔའ་བོའི་གྲྭ་གྱེས་པ། ། མཐོང་ན་དོན་སྙིང་འབྲས་ཡོས་ལྟར་འགས་ཤིང་། ། ཐུར་དུ་
འབུབ་ པས་རྡུལ་མང་ཐུ་བའི་ཕྱག ། དབང་མེད་འཚལ་བའི་མཇིང་བ་བསྣོལ་མར་་་་་་
བསྡེབས། །ཞེས་གསུངས་པ་ལྟར། བཙན་ཕྱུག་གཉན་གསུམ་གྱི་ཁོ་ལག་ཡོངས་སུ་རྫོགས་
ཤིང༌། སྙན་པའི་འབྲུག་སྟོང་ཕྱོགས་ཀྱི་འཁོར་ལོའི་མཛེས་རྒྱན་དུ་མངོན་པར་ལྡིར་བའི་གླིང་
རྒྱའམ་གླང་རྒྱ་ཞེས་གྲགས་པའི་སྡེ་ཚོ་འདིའི་ལོ་རྒྱུས་མདོ་ཙམ་བརྗོད་ན། ཐོག་མར་ཡུལ་གྱི་
ཆད་ཁུངས་ནི། ཁ་དཔེར་གླིང་མི་རེའི་ཁ་ན་སྒྲུང་རེ་ཟེར་བ་ལྟར་ཤོད་སྟངས་མི་འདྲ་བ་འགའ་
ཡོད་ཀྱང་། འབྲེལ་ཡོད་ཀྱི་ཡིག་ཆ་ལྟར་ན། འཛམ་གླིང་གེ་སར་རྒྱལ་པོའི་འཁྲུངས་ཡུལ།
ཁམས་ཀྱི་སྐྱིད་སོས་ཡག་གི་ཁ་མདོ་ཞེས་ད་ལྟ་སྡེ་དགེའི་འདན་ཁོང་གི་ཁོངས་སུ་གཏོགས་པའི་
ཉེ་འཁོར་ནས་རིམ་གྱིས་ས་འདིར་གྱེས་པ་ཡིན་ཏེ། གནམ་མིའི་ངག་རྒྱུན་ལ་ཡང་། གླིང་ཚོ་
དྲུག་ཆད་པའི་གླིང་རྒྱ་ཟེར། རུས་རྒྱུད་ནི། བོད་མིའུ་ལྡོང་དྲུག་གི་ནང་ཚན་ལས། སྨུག་
པོ་ལྡོང་གི་རིགས་རྒྱུད་རེད། ལྡོང་ར་ཁྲ་རྒན་པོ་ལ་བུ་གསུམ་བྱུང་བ་རྣམས་ཀྱིས་རྨ་ཆུའི་སྟོད་
སྨད་བར་གསུམ་དུ་གཞི་བཟུང་ནས་བསྡད་པ་ལ་མི་རྒྱུད་མང་དུ་འཕེལ་ཏེ་སྡེ་ཆེན་པོ་ཆགས།
དེ་ནས་བཟུང་བུ་སྐྱེས་པ་སྟག་ཤར་དཔའ་བོ་ཤ་སྟག་བྱུང་། ལྡོང་ཆོས་འཕེལ་ནག་པོ་ལ་མ་མི་
གཅིག་པའི་བུ་གསུམ་བྱུང་བ་ལས། གླིང་ཆེ་རྒྱུད། འབྲིང་རྒྱུད། ཆུང་རྒྱུད་གསུམ་བྱུང་
ནས་མི་རྒྱུད་རབ་ཏུ་འཕེལ་ཏེ། སྡེ་ཤོག་ཆེ་ཞིང་བཙན་ཕྱུག་འཛོམས་པས་སྙན་གྲགས་ཤིན་ཏུ་
ཆེ་བ་བྱུང་། སྨུག་པོ་ལྡོང་གི་མི་རྒྱུད་འབྲོག་སྡེ་ཆེན་པོ་འདི་ལ་གླིང་རུ་ཐོགས་པའི་རྒྱུ་མཚན
6།
བཙན་ཕྱུག་འཛོམས་པས་ཡུལ་ཁམས་རྣམས་སུ་སྙན་གྲགས་དང་ལབ་གླེང་ཤིན་ཏུ་ཆེ་བ་བྱུང་
སྟབས། མིང་ལ་གླང་རུ་ཞེས་ཐོགས་ནའང་ཕྱིས་སུ་ཡི་གེ་འགྱུར་ནས་གླིང་རུ་ཞེས་གྲགས་པ་
བྱུང༌། དེ་ཡང་སྐབས་ཤིག་ཏུ། གླིང་སྡེ་ཤོག་ཆེན་པོའི་ནང་ཅུང་མ་མཐུན་པར་བརྟེན།
ཡུལ་དེའི་མི་སྣ་ཁག་ཅིག་མདོ་སྨད་ཨ་མདོའི་ཕྱོགས་འདིར་འོངས་ནས་ས་ཀུས་ཏང་ལ་ཁ་བྱ་
བའི་སྲིབ་ངོས་སུ་གཞི་བཟུང༌། དེ་ནས་རིམ་གྱིས་ཇེ་མང་དུ་སོང་བས་ཕྱུགས་རིགས་སྐྱོང་བའི་
འབྲོག་ཁུལ་དང་ཞིང་ས་ལྡན་པའི་གནས་ཤིག་ཀྱང་འཚོལ་བར་སེམས་ཏེ་ས་ཨ་ཡང་ཐང་གི་གོང་
རོལ་གསེར་གཞོང་ནོར་བུའི་ཁུགས་ཞེས་པའི་སའི་ཆར་གནས་སྤོར་བྱས། ཡུལ་སྡེའི་མིང་ལ་
- 60

གླིང་ནས་ཆད་པའི་གླིང་རྒྱུ་ཞེས་གྲགས། དེ་ནས་གླིང་གྱ་ཚའི་རྒྱུད་དུ་སྐུ་འཁྲུངས་པའི་སྟོང་
དཔོན་གཡུ་རལ་ཅན་ཞེས་བྱ་བ་ཡབ་ཀྱིས་ལུང་བསྟན་པ་ལྟར། ཁྱོ་ཤུག་གཉིས་ཀྱིས་གཙོས་
གྲོགས་འགའ་ཞིག་དང་བཅས་ལམ་རིང་འབྲོག་དགོན་རྣམས་རིམ་གྱིས་བརྒྱུད་དེ་དར་རྒྱའི་
ཀླད་ཅེས་བྱ་བར་ཉིན་ཁ་ཤས་བསྡད། དེ་ནས་ཡང་འཇམ་མགོན་བློ་བཟང་དཔལ་ལྡན་གྱིས།
མདའ་སྟོང་དབྱིབས་ལྡན་གསེར་སྒོའི་བི་ས་ཎི། ། རྒྱ་བོད་དོན་མཐུན་རྒྱུ་བ་ཟམ་མི་ཆད། །
ཅེས་གསུངས་བའི་བི་ས་ཁྱི་སྟེ་གསེར་སྒོའི་ཉག་ཁར་སླེབས་ཚེ། བྱ་རོག་གཉིས་ཀྱིས་ལམ་སྣ་
བྱས་ཏེ་རྩྭ་ཐང་ཉམས་དགའ་བ་ཞིག་ཏུ་བབས་ནས་སྐད་དྲག་ཞན་མང་པོ་སྒྲོག་ཅིང་དགའ་བའི་
རྣམ་འགྱུར་བྱེད་པ་བྱུང་བས་དཔོན་གཡོག་རྣམས་དེར་བྱོན་ཏེ་གཞི་བཟུང་བའི་རྗེས་ཤུལ་དུ་
དེང་སང་སྟོང་དཔོན་ལུགས་ཟེར། ཡང་དེའི་ཉེ་སར་སྟོང་དཔོན་གྱི་ཞབས་རྗེས་འདམ་ལ་
བཏབ་པ་ལྟར་ཡོད་པ་ད་ལྟ་མཇལ་རྒྱུ་ཡོད། དེ་ནས་ཉིན་ཅིག་ཡུམ་བཀྲ་ཤིས་མཚོ་མོས་ཆུ་མིག་
ཅིག་ལས་ཆུ་བཅུ་བའི་ཚེ། གསེར་དང་དངུལ་གྱི་རལ་གྲི་གཉིས་བྱུང་བ་བླངས་ཏེ་སྟོང་དཔོན་
གྱི་ཕྱག་ཏུ་ཕུལ་བ་ན། ཁོང་གིས་ཆབ་འབངས་ལ་དབང་བསྒྱུར་བའི་སྲས་མངའ་ཐང་ཅན་
གཉིས་འབྱུང་བའི་ལྟས་སུ་དགོངས་ནས་ཆུ་མིག་དེ་ལ་ཆུ་མགོ་དཀར་མོ་ཞེས་མིང་བཏགས་པར་
སྐད། དེ་ནས་ སྐབས་ཤིག་ལ་ས་དཔྱད་སྤོར་ཐང་གི་གཙུག་ལག་ནང་ལྟར་ལབ་ཙེ་ཞིག་་་་
བརྩིགས་པས་རིམ་བཞིན་ངོ་མཚར་ཆེ་བའི་སྲས་གཉིས་འཁྲུངས། ལབ་ཙེའི་མིང་ལ་དེང་སང་
སྟོང་དཔོན་ལབ་ཙེ་ཟེར། དེ་ནི་ཟླ་ལྔ་བའི་ཚེས་བཅུ་གཅིག་ཉིན་འཇམ་སྡེ་སྤྱི་ནས་བསྟོད་
དགོས། དེ་ཡང་སྲས་གཉིས་ནི་བློ་རྣོ་ཞིང་གྲུང་བས་འཇམ་གླིང་གཉིས་ཀྱི་སྤྱི་དཔོན་དུ་གྱུར་ཏེ་
སྲིད་དབང་བཟུང་། དེ་དུས་ལྷ་ཟླ་ལྷ་བསྟོད་དེ་ཆུ་སྟོད་ཟླ་དྲུག་པའི་ནང་ལ་འཇམ་གླིང་གཉིས་
ལྷན་ཅིག་ཏུ་ས་ཨ་ཡང་ཐང་བྱ་བར་ལྷ་རྔ་བརྡུངས་ཏེ་བོད་ལུགས་ཀྱི་ཀླུ་རོལ་ཀྱང་རྩེ་དགོས་པར་
མ་ཟད། ལོ་རྒྱུས་ཀྱི་དགེ་ཐོན་པ་ཞིག་གིས་འཇམ་གླིང་གཉིས་ཀྱི་འགྲོ་བ་མིའི་བྱུང་ཚུལ་སོགས་
ངོ་སྤྲོད་བྱེད་དགོས། སྐབས་ཤིག་ནས་བླ་མགོ་དང་དཔོན་མགོ་ཁག་གཉིས་སུ་གྱུར་སྟབས།
ཀླུ་རོལ་ཀྱང་སོ་སོར་རྩེད་དགོས་བྱུང༌། དེ་ཡང་སྟོང་དཔོན་གཡུ་རལ་ཅན་གྱི་བང་སོ་ནི་ལྷ་
ཁང་གྲམ་པ་ཟེར་བའི་ཆར་གླང་པོ་ཆེའི་སྣ་ཞགས་ལྟ་བུའི་གདོང་སྣ་ཞིག་ཏུ་བཞུགས། དེ་ལ་
རྒྱུས་ཡོད་ཀྱི་མི་དག་གིས་གུས་འདུད་བྱེད་པར་གྲགས་སོ། །
དེ་ནས་མ་རུའི་དཔོན་ཚང་ནས་རྒྱལ་མཁན་ཆེན་བློ་བཟང་ཉི་མ་གླིང་རྒྱའི་མེས་པོ་ལྡོང་
དཔོན་གྱི་རྒྱུད་དུ་སྐུ་འཁྲུངས། ཁོང་གིས་སྨྲ་ཐུབ་པ་ནས་ང་རྒྱ་གར་ནས་འོང་བ་ཡིན་ཞེས་ཡང་
ཡང་གསུངས་པས་མིང་ལ་རྒྱ་གར་བར་གྲགས། རབ་ཏུ་མ་བྱུང་བའི་གོང་ཁྱིམ་པ་ཡིག་མཁན་
མང་པོའི་གྲས་སུ་ཆོས་འབྲིར་བྱོན་པ་ལ། མཁན་ཆེན་གྱིས་རབ་བྱུང་དང་ཆོས་གྲྭར་ཞུགས་
- 61 —

པའི་བསྔགས་པ་བརྗོད་པས་རང་ཡུལ་ནས་བྲོས་སྟབས་ཀྱིས་སྒྲུབ་གྲྭ་བཀྲ་ཤིས་འཁྱིལ་དུ་བླ་མ་ཨ་
ལགས་ནོར་བུ་ལས་རབ་ཏུ་བྱུང་། དགོན་ཆེན་དུ་ཆོས་གྲྭར་ཞུགས། བསྡུས་གྲྭའི་རྗེས་ལ་
རྣམ་འགྲེལ་ཕར་ཕྱིན་དབུ་མ་སོགས་ལ་ཡང་གྲྭ་ཐོག་དེ་ན་མཁན་ཆེན་པ་དང་ཁོང་རྣམ་གཉིས་
དྲག་པར་བརྩི་ཞིང་ཐུགས་ནང་ཤིན་ཏུ་ཉེ། མཁན་ཆེན་དང་མཉམ་དུ་ལ་མོ་བདེ་ཆེན། བྱ་
ཁྱུང༌། སྐུ་འབུམ། སྟོང་སྐོར། བཙན་པོ་དགོན། དགོན་ལུང་། དམར་གཙང་།
གྲོ་ཚང་སོགས་མཚན་ཉིད་ཀྱི་གྲྭ་ཚང་རྣམས་སུ་དམ་བཅའ་བཞག རྗེ་མ་ཎི་བ་ཤེས་རབ་བཀྲ་
ཤིས་ཀྱིས་དགོན་ཆེན་དུ་རྡོར་འཕྲེང་གི་དབང་གནང་དུས་ཀྱང་དམ་བཅའ་བཞག་པས་་་་་་
བསྔགས་བརྗོད་ཀྱི་གནས་སུ་གྱུར། མཁན་ཆེན་དབུས་སུ་ཕེབས་རྗེས་ལོ་བཅུ་ཙམ་ན་འདི་བ་
ཕེབས། སྒོ་མང་ཆོས་གྲྭར་ཞུགས། ཉི་ཐང་བློ་བཟང་ཤེས་རབ་དང༌། ཅུང་གར་བློ་་
བཟང་ཕུན་ཚོགས་གཉིས་སློབ་དཔོན་ཏུ་བསྟེན། བཀའ་པོད་ལྔ་ལ་སྦྱངས། ལྷ་རམས་པ་
མཛད། ཅུང་གར་གྱིས་རྒྱལ་སོགས་མཁན་ས་བདུན་ཞིག་མཉམ་བསྐོས་བྱེད་རྒྱུར་སེར་འབྲས་
དགེ་གསུམ་གྱི་དགེ་བཤེས་བཅུ་ཙམ་ལ་ ཉིན་འགར་བརྩད་པས་འདིར་རྩེར་སོན་ཏེ་རྒྱལ་གྱི་
མཁན་པོར་བསྐོས། པཎ་ཆེན་བློ་བཟང་ཡེ་ཤེས་དང་། ཁྲི་ངག་དབང་མཆོག་ལྡན་ལས་
ཆོས་གསན། མི་དབང་གིས་བླ་མར་བཀུར་ཏེ་ཆོས་ཀྱི་བཀའ་དྲིན་ཞུས། མཚོ་སྔོན་མཆོག་
དབང་གིས་གཞུང་ལ་ཕན་ཐོགས་ཅན་གྱི་བླ་མ་ཞིག་དགོས་ཞུས་པ་འདི་བ་བསྐོས་ཏེ་མཚོ་སྔོན་
དུ་རེ་ཞིག་བཞུགས་ཐོག རོང་བོའི་སྤྲུལ་བའི་སྐུས་གདན་འདྲེན་པ་བཏང་སྟེ་འདིར་ཕེབས།
མཁན་ཆེན་གྱིས་ཁྲིའི་དགོངས་པ་ཞུས་འཕྲལ་ཁོང་ལ་གདན་ས་གཏད། ལྕགས་སྦྲེལ་ནས་ཆོས་
སྡེ་ལོ་བཅུ་ཙམ་ལ་བསྐྱངས། ཐོས་བསམ་གླིང་གི་འདུ་ཁང་གསར་དུ་བསྐྲུན། དེར་ཐུགས་
རྗེ་ཆེན་པོ་བཅུ་གཅིག་ཞལ། བསྟན་འགྱུར་སོགས་སྐུ་གསུང་ཐུགས་རྟེན་མང་དུ་བཞུགས།
མེ་གླང་ལ་ངོ་མཚར་བའི་རྣམ་འཕྲུལ་བསམ་གྱིས་མི་ཁྱབ་པའི་སྒོ་ནས་གཟུགས་སྐུའི་བཀོད་པ་
ཆོས་དབྱིངས་སུ་བསྡུས། ཡང་ཡབ་རྗེའི་དངོས་སློབ་གནས་བརྟན་པ་ཀུ་ལའི་རྣམ་སྤྲུལ་བླ་མ་
བཟང་པོ་སྐུ་ཕྲེང་ཐོག་མ་བཟང་པོ་དར་རྒྱས་ཁོང་ནི་ཨ་དཀར་ཚང་ཚོ་བར་སྐུ་འཁྲུངས། རྒྱལ་
ཀླུ་འབུམ་ཐར་རེ་ཞེས་གྲགས་པའི་ཉེ་ས་ཡིན། དགོན་ཆེན་དུ་སློབ་གཉེར་གནང་སྟེ་དབུས་སུ་
ཕེབས། འབྲས་སྤུངས་སྒོ་མང་ཆོས་གྲྭར་ཞུགས། མཁས་གྲགས་ཆེ་བ་བྱུང་བས། གོང་ས་
ལྔ་བ་ཆེན་པོས་རྩེ་རྣམ་རྒྱལ་གྲྭ་ཚང་གི་སློབ་དཔོན་དུ་བསྐོས། ཕྱིར་གདན་སར་འབྱོར་ནས་
སྐྱབས་མགོན་མཆོག་གིས་སངས་རྒྱས་བཟང་པོ་འདི་ གནས་བརྟན་བ་ཀུ་ལའི་སྤྲུལ་བ་ཡིན་
གསུངས་ཤིང་། ཆུ་མིག་རྫོང་སྒར་རྙིང་ནས་གཞི་བཟུང་སྟེ་དང་པོར་གྲྭ་སློབ་བཅུ་ཕྲག་ཙམ་
འདུས། ཀླུ་དབང་རྒྱལ་བོའི་ཆུ་སྒྲུབ་བཙུགས། དེའི་བུམ་ཆུ་གླིང་རྒྱའི་ལོ་ཏོག་སྟེང་གཏོར་
- 62

སྲོལ་ཡོད། ཆུ་མིག་རྫོང་རི་ཁྲོད་ན་བྱམས་ཁང་། དུས་གསུམ་སངས་རྒྱས་ཀྱི་ལྷ་ཁང་དང་
འདུ་ཁང་གཅིག་འཐུས་སུ་བཞེངས། སྨན་བླ་བདེ་གཤེགས་བརྒྱད། ཚེ་དཔག་མེད་གསུང་
འབྱོན་སོགས་བཞུགས། དེར་བཅའ་ཡིག་དང་ཆོས་ཁྲིམས་བཙུགས་ནས་ཞི་བར་གཤེགས།
སྐུ་གདུང་ཧྲིལ་པོ་བྱམས་ཁང་གི་ཀླད་ཀྱི་རིའི་ཁོངས་སུ་བཞུགས། དེའི་སྤྲུལ་སྐུ་བཟང་པོ་ཚུལ་
ཁྲིམས་རྒྱ་མཚོ་ཡང་སྐུ་གོང་མའི་ཉེ་སར་འཁྲུངས། དགོན་ཆེན་ནས་སློབ་ གཉེར་གནང་།
གདན་སར་ཁོང་གི་སྐབས་གྲྭ་བ་བཞི་བཅུ་ལྷག་འདུས། ཆུ་དམར་ཚང་ལ་ཞུས་པ་ལྟར་དགོན་
གནས་ སྤོར་ ཏེ་ ས་ དཀར་ ཤར་ དུ་ བཞུགས་ འཇིགས་ སྐབས་ དགོངས་ པ་ གཞན་ དུ་ གཏད།
གདུང་རྟེན་སྤྱི་སོ་ན་བཞུགས། སྐུ་ཕྲེང་གསུམ་པ་བཟང་པོ་དགེ་འདུན་བློ་གྲོས་ཀྱང་སྔར་གྱི་ཚོ་
ཁག་ནས་འཁྲུངས། གདན་སར་བཞུགས་ཤིང་གཡེར་གཤོང་དགེ་འདུན་ཟླ་གྲགས་ཀྱི་དྲུང་
ནས་སྤྱང་ལུང་ཁྲི་རྒན་གོང་མ་དང་ལྷན་ཅིག་བསྙེན་པར་རྫོགས། སྐུ་ཚེ་དར་ཡོལ་གྱི་སྐབས་སུ་
འདས་ཚུལ་བསྟན། སྐུ་གདུང་མཆོད་རྟེན་གྲྭ་ཤག་ཅིག་ཏུ་བཞུགས། བཞི་བ་རྡོ་རེ་ཚང་ཚོ་
བར་འཁྲུངས་པ་བཟང་པོ་དོན་ཡོད་ཆོས་དར་ནི། ཡབ་རྗེ་གསེར་ཁང་པ་རིགས་ཀྱི་བདག་
པོར་བསྟེན་ནས་གཙོ་བོར་ཉམས་ལེན་ལ་གཞོལ། སྐུ་གཤེགས་རྗེས་གདུང་རྟེན་གདན་སའི་བླ་
རྒན་བསྟན་པའི་གྲྭ་ཤག་ཏུ་བཞུགས། ལྔ་བ་བཟང་པོ་བློ་བཟང་དར་རྒྱས་རྒྱ་མཚོ་ནི་སྐུ་གོང་
མའི་འཁྲུངས་ཡུལ་དུ་སྐུ་བལྟམས། གཞོན་དུས་ནས་ལུང་རྟོགས་ཀྱི་ཡོན་ཏན་རྒྱས་ཤིང་སྙན་
པ་ཆེ་ནའང་འཁོར་དང་མཐུན་རྐྱེན་ཕྲ་བས་ཕྲིན་ལས་དེ་འདྲ་མ་རྒྱས། སྐུ་ཚེ་ཡུན་རིང་མ་
གནས་པར་འདས། གདུང་རུས་ལ་བདག་བྱེད་མཁན་མ་བྱུང་བར་ཁང་སྟོང་ཞིག་གི་རྩིག་
གསེབ་ན་བཞུགས་པ་ཁོང་དང་རུས་ཉེ་བ་རྒྱལ་མཁན་ཆེན་ནས་གནས་ཚུལ་དེ་གསན་འཕྲལ་སྐུ་
དངོས་ཕེབས་ཀྱིས་གདུང་རུས་ཐོས་བསམ་གླིང་དུ་གདན་དྲངས་ནས་རུས་ཕྱེ་སྨན་འདམ་དུ་
བསྲེས་ནས་འཇམ་པའི་དབྱངས་ཀྱི་སྐུ་བཞེངས་ཤིང་གཟུངས་གཞུག་རབ་གནས་ཚད་ལྡན་བྱས་
འཕྲལ་རྡོ་སྦིས་ཕྱོགས་སུ་གདན་འདྲེན་སྐབས་རྟེན་འབྲེལ་ལེགས་པོ་འགྲིགས་པས་མཁན་ཆེན་
ནས་ཡང་སྲིད་ཁྱད་པར་ཅན་འབྱོན་པའི་ལྟས་སུ་གསུངས་སོ། །
དེ་ནས་གདན་རབས་ཉེར་དྲུག་པ་ཤར་མི་དབང་གཙུག་རྒྱུན་མཚན་སྒྲོགས་མཁན་པོའི་
སྤྲུལ་སྐུ་ངག་དབང་འཇམ་དཔལ་བསྟན་པ་རབ་རྒྱས་ནི། མཚན་སྒྲོགས་མཁན་ཆེན་བློ་བཟང་
དར་རྒྱས་ཞེས་འཇམ་དབྱངས་བཞད་པའི་སྤྲུལ་སྐུ་སོགས་ཆེ་དགུ་རྣམས་ཀྱི་རྡོ་རྗེ་སློབ་དཔོན་
ཆེན་པོར་གྱུར་པ་དེའི་ཡང་སྲིད་ཡིན། གྲྭ་ཚང་ནས་སློབ་གཉེར་བྱས་མཐར་དབུས་ལ་ཕེབས།
ODRA
འཇོག་རི་བ་ངག་དབང་བསྟན་འཛིན་དང༌། བྱམས་པ་ངག་དབང་བསྟན་འཛིན་སོགས་
གབསྟེན་ཏེ་ཆོས་རྒྱུན་མང་དུ་གསན། ཆུ་སྤྲེལ་ཕྱིར་རང་དགོན་དུ་འབྱོར་ནས་གཟིམ་ཁང་
- 63 -

གསར་བཞེངས་དང༌། རབ་བྱུང་བཅུ་བཞི་བའི་ཆུ་སྤྲེལ་དང་སྤྱི་ལོ1812ལོར་གསེར་ཁྲི་ཆེན་
མོར་བྱོན། སྔ་ཕྱིར་ཆེན་པོ་ཧོར་གྱི་རྒྱལ་ཁམས་ནས་སྙན་འབུལ་དང་སྐྱེས་བཟང་གཏོས་ཆེན་
པོ་དང་བཅས་གདན་འདྲེན་པ་བྱུང་བར་ཆུ་ཕག་ལོར་ཐེངས་གཅིག་དང༌། དེའི་རྗེས་མེ་བྱ་
ལོར་ཐེངས་གཅིག་ཕེབས་ཏེ་ལུང་དང་རྟོགས་པའི་ཆོས་ཚུལ་རྒྱ་མཚོའི་ཕྲིན་ལས་ཤར་ཕྱོགས་
གནམ་བསྐོས་ཚངས་པའི་ཕོ་བྲང་ནས་ཕྱོགས་མཐར་བསྐྱངས་ཤིང༌། དྲེགས་ལྡན་རྣམས་ཀྱི་ལ་
ཐོད་ཀྱིས་བཏེགས་པའི་ཁྲི་ལ་དབང་བསྒྱུར། རྒྱ་ནག་རང་ དུ་ཧོ་ཐོག་ཐུའི་ཆོ་ལོ་གནང་།
( པེ་ཅིན་དགའ་ལྡན་བྱིན་ཆགས་གླིང་གི་མཚན་སྒྲོགས་བླ་བྲང་སོགས) ད་དུང་གཟིམ་ཁང་
དང་མཆོད་གཞིས་སྡེ་སོགས་རྒྱ་ཆེན་པོ་ཡོད་ཀྱང་མངས་ཀྱིས་དོགས་སོ། ། དགའ་ལྡན་གསེར་
གདུང་མདུན་དུ་མཆོད་པ་སྣ་ལྔ་སྟོང་ཚར་གྱི་འབུལ་འཐེབ་གཏན་འཇགས་དང་། རྗེའི་སྟོང་
མཆོད་འབུལ་ཚུལ་བཀྲ་ཤིས་གཡས་འཁྱིལ་བྱ་བ་ཡང་གསར་རྩོམ་གནང་བ་ད་ལྟའི་ལོ་རེ་བཞིན་
ཡུལ་དབུས་དགའ་ལྡན་དང་རང་དགོན་གཉིས་ན་མ་ཉམས་པར་ཡོད། རྒྱལ་ཁབ་ཆེན་པོ་
ནས་གཞུང་བཞིན་རང་དགོན་ལ་འཕགས་ཡུལ་རྡོ་རྗེ་གདན་གྱི་གཙུག་ལག་ཁང་ལ་དཔེ་བླངས་
པའི་ལྷ་ཁང་སྟེང་མ་གཉྫི་རའི་གཟི་བརྗིད་འབར་བ། ནང་གི་རྟེན་གཙོ་བོ་ཚེ་དཔག་མེད་སྟོང་
སྐུས་བསྐོར་བ་ཐམས་ཅད་ཀྱང་། རྒྱུ་ལྗོན་དམར་ལ་ཚ་གསེར་དང་གྲང་གསེར་སོགས་བབ་
འོས་སུ་གསོལ་བ་ཅན་གྱི་གསེར་སྐུ་རང་ཡིན། མཆོད་རྟེན་སྣ་ཚོགས་དང་། བཀའ་བསྟན་
འགྱུར་སོགས་སྐུ་གསུང་ཐུགས་རྟེན་གྱིས་ཕྱུར་བུར་གཏམས་པ་གསར་བཞེངས་གནང་། ཁྱད་
པར་སྟོང་སྐུའི་ལྷ་ཁང་རྟེན་བརྟེན་པའི་བཟོ་བཀོད་དང་རིན་ཐང་མདོ་སྨད་ལྗོངས་སུ་དོ་ཟླ་བྲལ་
བ་ཞིག་ཡིན་འདུག དེ་ལྟར་རྒྱལ་ཁབ་ཆེན་པོར་བསྟན་འགྲོའི་དོན་མཛད་བཞིན་ཤིང་རྟའི་
ལོར་མྱ་ངན་ལས་འདས་པའི་དགོངས་རྫོགས་དང་སྐུ་གདུང་སོགས་ཀྱི་བྱ་བ་རོང་བོའི་ས་དཀྱིལ་
བསྟན་པས་བསྒྲུབས། གསུང་རྩོམ་ཡང་ཞལ་ཆེམས་ཚིག་འགྲེལ་པད་དཀར་ཕྲེང་བ། བླ་
མའི་རྣལ་འབྱོར་ཕན་བདེའི་ཆར་འབེབས། འཕྲིན་ཡིག་ཕྱོགས་བསྒྲིགས། དྲིས་ལན་སྣ་
ཚོགས་དང་བསྟོད་ཚོགས་སྐོར། མགུར་དབྱངས་སྣ་ཚོགས་དང་། ཡི་དམ་ཆོས་སྲུང་དུ་མའི་
སྒྲུབ་སྐོར། ཨ་ལག་ཤ་བསྟན་དར་ལྷ་རམས་པ་སོགས་ལ་གནང་བའི་ཆབ་ཤོག་སྙན་ངག་རིན་
ཆེན་སིལ་མ་སྤུངས་པ། འཕྲིན་ཡིག་རྒྱུ་སྐར་ཚོམ་བུ་ཞེས་བྱ་བའི་གླེགས་བམ་ངོ་མཚར་བ་
བཅས། ད་དུང་དེ་ཉིད་ཀྱི་ཡང་སྤྲུལ་གདན་རབས་ཞེ་གཅིག་པ་མཚན་སྒྲོགས་ཐུབ་བསྟན་
ནོར་བུ་ཁོང་ཐོས་བསམ་གླིང་དུ་ཞུགས་ནས་སློབ་གཉེར་གནང༌། གསེར་ཁྲི་ལོ་གསུམ་རིང་
བསྐྱངས། །
ཁྱད་པར་དུ་གླིང་རྒྱའི་བླ་མ་ཞེས་གྲགས་པའི་སྐུ་ཕྲེང་ཐོག་མས་དབུས་པདྨོ་གནས་ཟེར་བ་
- 64 —

འདིར་གླིང་རྒྱའི་བན་གྱུར་ཐེག་ཆེན་ཆོས་འཕེལ་གླིང་ཞེས་བྱ་བའི་དགོན་པ་ཞིག་བཏབ་ཀྱང་
གྲོང་སྡེར་ཁད་ཉེ་ཆེ་བའི་སྟབས་ཀྱིས་བཟང་པོ་བ་ཀུ་ལས་དགོན་གནས་ས་དཀར་ཤར་ཆུ་མིག་
རྫོང་བྱ་བར་སྤོས། ཡང་གླིང་རྒྱའི་བླ་མ་བློ་བཟང་བྱ་བས་སྤྱི་ལོ1748ལོར་རོང་བོའི་སྨད་རྒྱུད་
གྲྭ་ཚང་ལ་ཉིན་བཅུ་ལྷག་གི་རིང་ལ་ཆོས་ཐོག་འཛིན་དགོས་པའི་སྲོལ་བཟང་གསར་དུ་བཙུགས་
པར་མ་ཟད་རྒྱུད་ཀྱི་དགོངས་པ་ལྟར་རྒྱུད་ཁང་ཞིག་ཀྱང་གསར་བཞེངས་བྱས་པས། ཁོང་ལ་
ཚོགས་སྐལ་འབུལ་དགོས་པའི་རྒྱུ་མཚན་དེ་ཡིན། ད་དུང་འགྲོ་མགོན་ཚོགས་དྲུག་རང་གྲོལ་
གྱི་ཐུགས་སྲས་སློབ་བུ་སྐལ་ལྡན་རང་གྲོལ་དང༌། བསྐྱེད་རྫོགས་ཀྱི་རྟོགས་པ་མངོན་དུ་གྱུར་
ཅིང། ལྷ་བསྙེན་ཚད་དུ་འཁྱོལ་བའི་སྔགས་འཆང་ཀུན་དགའ་རྒྱལ་མཚན་སོགས་མཁས་གྲུབ་
གཉིས་ལྡན་གྱི་སྐྱེས་ཆེན་དམ་པ་མང་དུ་བྱོན། གཞན་ཡང་སྟོང་དཔོན་གཡུ་རལ་ཅན་གྱི་དྲི་མ་
མེད་པའི་རིགས་ཀྱི་རྒྱུད་ལས་བྱུང་བའི་སྡེ་འདིའི་སྤྱི་དཔོན་ཆེན་པོའི་སྐུ་རབས་རྣམས་དང་།
ཁྱད་པར་དུ་འགྲོ་ཀུན་བྱམས་པས་སྐྱོང་བའི་མི་དབང་ཆེན་པོ་དར་རྒྱས་ཟེར་བ་རབ་བྱུང་བཅུ་
དྲུག་པའི་ཆུ་འབྲུག་དང་། སྤྱི་ལོ1952ལོར་མི་དམངས་ཀྱི་ཆེད་དུ་ཆུ་རྐ་གསར་བཟོའི་སྐབས་
དམངས་ཕལ་བ་ཞིག་གིས་ཉེས་མེད་དུ་བཀྲོངས། ཕྱིས་སུ་རིམ་པ་སོ་སོའི་མི་སྣ་ཁག་དང་།
དམངས་ཚོགས་མི་ཉུང་བ་བཅས་ཀྱིས་མྱ་ངན་གྱི་ཚོགས་འདུའང་འཚོགས། ་
ལ་ཡང་གྲུབ་ཆེན་ཆོས་པ་རིན་པོ་ཆེའི་མ་ཡུམ་ཆེན་མོ་གླིང་བཟའ་མཁར་མོ་སྐྱིད་དང་། མི་
ཆོས་ཀྱི་འདུན་མ་མཐའ་དག་ལག་མཐིལ་དུ་བཀྲམ་པ་ལྟ་བུའི་འཇིག་རྟེན་གྱི་མེས་པོ་སྔགས་
འཆང་བཀྲ་ཤིས་ཚེ་རིང་དང་། གླིང་གི་གེ་སར་ལ་ཅོ་འདྲི་བའི་སྐྱེ་བོ་དཔའ་རྩལ་ཅན་སོགས་
གང་ཅིའི་ཐད་རྩེར་སོན་གྱི་མི་སྣ་མང་དུ་བྱུང་ངོ༌། །
ཡར་སྐོར་ཞོང་ཟ་ཚང་ནས་རབ་བྱུང་བདུན་པའི་ལྕགས་རྟ་དང་། སྤྱི་ལོ1390ལོར་
དུས་གསུམ་མཁྱེན་པ་པདྨ་སཾ་བྷ་ཝའི་རྡོ་རྗེའི་ལུང་གིས་བསྔགས་པའི་རྟོགས་ལྡན་འཁྲུལ་ཞིག་གི་
རྣལ་འབྱོར་པ་ཆེན་པོ་སྔགས་འཆང་ཛྷཱ་ནའི་མཚན་ཅན་ཞིག་བྱོན། ཁོང་གི་ཐོའུ་རོང་གི་ཆུ་རྐ་
མ་བརྟན་པ་ལ་མནན་པ་དྲག་པོ་ཞིག་འཕངས་པས་ཡུར་བ་སྲ་བརྟན་དུ་སོང་། ད་དུང་ལྷ་རི་
རྨོག་པ་སྐུ་འབུར་གསུམ་གྱི་དཔལ་མཁར་བརྩིགས་པ་དང་། རང་སྡེའི་སྲི་ངན་བཅད་པ་
སོགས་ལ་བརྟེན་ནས་གླིང་རྒྱའི་སྤྱི་དཔོན་དུ་བཀུར་བར་མ་ཟད། ཚེས་བཅུའི་སྐབས་ཁོང་ལ་
ལྔ་ སྐལ་རེ་འབུལ་དགོས་པའི་སྲོལ་ རྒྱུན་ཆགས། ཡང་བླ་མ་བཟང་པོ་སྐུ་ཕྲེང་གསུམ་པའི་
ཡོངས་འཛིན་དགེ་འདུན་རྒྱལ་མཚན་གྱིས་ཡ་མ་རཱ་ཛ་དུང་ཕྱུར་བཏོན་པ་དང་། ནང་་་་
དབྱིངས་གཞོན་ནུ་བུམ་སྐུར་གྲོལ་བའི་སྔགས་འཆང་ཀུན་དགའ་སངས་རྒྱས་དང༌། འགྲོ་
མགོན་ཚོགས་དྲུག་རང་གྲོལ་གྱི་ལྷ་བྲིས་སློབ་དཔོན། བཟོ་རིག་སྒྱུ་རྩལ་ལ་ཤིན་ཏུ་མཁས་པའི་
- 65 -

ལྷ་བཟོ་བསྟན་པ་དར་རྒྱས་དང༌། རེབ་གོང་སྔགས་མང་ཕུར་ཐོགས་སྟོང་ལྡན་གྱི་བྱིངས་
འདྲེན་ཆེན་མོ་སྔགས་འཆང་ཚེ་རིང་དོན་འགྲུབ་དང༌། བྱ་བཏང་བཛྲའི་མཚན་ཅན་སོགས་
བྱོན། གཞན་ཡང་སྲིད་དོན་ལ་རྣམ་དཔྱོད་ཤིན་ཏུ་ཡངས་པའི་གླིང་རྒྱའི་སྡེ་བརྒྱད་ཅེས་བྱ་བ་
ཞིག་ཀྱང་བྱུང་སྟེ། ཡུལ་མིའི་ངག་སྒྲོས་ལ་ཡང་། གནམ་ན་ལྷ་སྲིན་སྡེ་བརྒྱད། ས་ན་གླིང་
རྒྱུའི་སྡེ་བརྒྱུད། ཅེས་པའི་ཁ་དཔེ་ཡང་བྱུང་ངོ༌། །སྡེ་འདིར་ད་དུང་རོང་བོ་ནང་སོའི་བཀའ་
བློན་ཆེན་པོ་ལྕགས་ཐར་ཐོད་ལུག་སོགས་ཆོས་སྲིད་གཉིར་ཆར་ནས་གྲགས་པ་སྙན་པའི་རྔ་ཡབ་
ཀྱི་གདུགས་དཀར་པོ་ཕྱོགས་ཀུན་བཀྲ་བ་རྒྱུན་མ་ཆད་པར་བྱུང་འདུག་གོ །
ཡང་ཡ་རུ་ནས། གྲུབ་ཐོབ་ལྷ་རྒྱལ་བྱམས་ཟེར་བ་ཞིག་དཔལ་ལྡན་ས་སྐྱར་ཕེབས་ནས་
འགྲོ་མགོན་ཆོས་རྒྱལ་འཕགས་པའི་ཞབས་ལ་གཏུགས། ཁོང་གིས་དཔལ་ལྡན་ལྷ་མོ་་་་
བསྒྲུབས་ཀྱང་འགོ་བའི་དཔལ་གསང་བའི་བདག་པོའི་ལི་སྐུ་ཞིག་གནང་བ་ད་ལྟའང་བཞུགས།
ཡང་འདིར་སྣང་གི་ཆོས་ཀུན་བདེན་མེད་སྒྱུ་མ་ལྟ་བུར་གཟིགས་ནས་རིམ་གཉིས་ཟབ་མོའི་ཏིང་
ངེ་འཛིན་ལ་རྩེ་གཅིག་ཏུ་མཉམ་པར་བཞག་པའི་སྤོང་བ་བསམ་གཏན་གྱི་འཁོར་ལོ་འཛིན་པའི་
སྒོམ་པ་བཀྲ་ལོ་དང་། མཁྱེན་བརྩེ་གྲུབ་རྒན་རིན་པོ་ཆེའི་དངོས་སློབ་སྔགས་འཆང་པདྨ་ཚེ་
རིང་ཁོང་ལ། ཇི་སྐད་དུ། ས་པཎ་གྱིས། དྲི་ལྡན་མེ་ཏོག་རྒྱང་རིང་ཡང་། །བུང་བ་སྤྲིན་
གྱི་ཚོགས་བཞིན་འཁོར། ། ཞེས་གསུངས་པ་ལྟར་ཆོས་སྐྱོང་རྣམས་མཚོ་ལ་ངང་བ་བཞིན་དུ་མ་
བསྒྲུབས་ཀྱང་འགོ་བས་ལྗོངས་འདིར་གཉན་པོའི་གྲགས་པ་རབ་ཏུ་རྒྱས། འབྲི་གུང་པདྨ་
དཀར་པོའི་གདུང་རྒྱུད་ལྷོ་བར་གྲགས་པའི་སྔགས་འཆང་བློ་བཟང་བཀྲ་ཤིས་དང་། རེབ་
གོང་ཕུར་ཐོགས་སྟོང་གི་ཆོས་སྲིད་ཀྱི་མངའ་བདག་ཆེན་པོ་རིག་པ་འཛིན་པ་པུཎེའི་མཚན་ཅན་
དང་། རང་བཞིན་གསེར་ལས་བཟང་བའི་ཚེ་མཚམས་པ་རཏྣའི་མིང་ཅན་དང༌། བཟོ་
རིག་བྲིས་འབུར་གང་ལ་ཡང་འགྲན་ཟླ་བྲལ་བའི་པིར་ཐོགས་དབང་བོ་མཾ་སའི་མིང་ཅན་གྱིས།
འཛམ་གླིང་ཞིང་ཆེན་སྡེ་ལྔའི་ཡ་གྱལ་རྒྱ་ནག་རི་བོ་རྩེ་ལྔར་འཕགས་པ་རིགས་གསུམ་མགོན་པོའི་
སྣང་བརྙན་གསར་བཞེངས་བྱས་པར་བརྟེན་གྲགས་སྙན་ཕྱི་ནང་ཀུན་ལ་ཁྱབ་པ་དང་
། དེ་
ནས་རབ་བྱུང་བཅུ་དྲུག་པའི་ལྕགས་སྤྲེལ་དང་། སྤྱི་ལོ1980ལོར། རང་རེའི་རེབ་གོང་
ཕྱོགས་འདིར་པཎ་ཆེན་རིན་པོ་ཆེ་ཁོང་ཕེབས་ཏེ་ཏང་གི་ཆོས་དད་རང་མོས་ཀྱི་སྲིད་ཇུས་དང་།
ཆོས་ལུགས་ཀྱི་སྲིད་ཇུས་གཞན་དག་རྣམས་ལ་བསྟན་བྱས་ནས། བན་སྔགས་བོན་གསུམ་གྱི་
གྲུབ་མཐའ་ཁག་བཅས་ལ་ཆོས་སྒོ་ཕྱེས་ཤིང་མཆོད་བཀུར་མཛད་པའི་ཚེ། རེབ་གོང་སྔགས་
མང་ཕུར་ཐོགས་སྟོང་དང་དགུ་བརྒྱས་ཞི་ཁྲོ་དམ་པ་རིགས་བརྒྱའི་ཆོ་ག་གསར་འདོན་གནང་
བའི་བྱིངས་འདྲེན་ཆེན་མོ་ད་ལྟ་འཚོ་བཞེས་པ་བཅས་བྱོན། །
- 66 -

འཇའ་མོ་ཐང་ནི་འཇའ་མོ་ལུང་པ་ཟེར་བའི་འདབས་འབྲེལ་བར་ཆགས་པས་དེ་སྐད་
ཟེར། འདི་ནས་སྒྲུབ་པ་སྙིང་པོར་མཛད་པའི་གནས་བརྟན་ཆེན་པོ་ཨ་ལགས་བསྟན་པའི་སྐུ་
ཕྲེང་གཅིག་དང༌། རིམ་གཉིས་རྣལ་འབྱོར་གྱི་དབང་ཕྱུག་དམ་པ་དབང་ལུའི་གཅོད་རྒན་
ཞེས་པས་རྩྭ་གཟུགས་བསྒྲུབས་ནས་དགྲའི་ཕྱོགས་སུ་རྦད་ན་མི་ལྟར་འགྲོ་ཐུབ་པ་དང་། ཡང་
གཏོར་མ་དགྲ་ཕྱོགས་སུ་བརྡབས་ཚེ་གཏོར་རྩེ་ནས་མེ་འབར་བ་སོགས་མཐུ་དང་རྫུ་འཕྲུལ་ལ་
མངའ་དབང་བསྒྱུར་བ་དེ་ཉིད་དང་། སྔ་འགྱུར་རྙིང་མའི་གྲུབ་མཐའི་རང་རྐང་མ་ནོར་བར་
འཛིན་ཐུབ་པའི་བསྟན་འཛིན་གྱི་སྐྱེས་བུ་མང་དུ་བྱོན། གཞན་ཡང་འཇའ་མོ་རྒྱ་གདུག་ཅེས་
པའི་ཁྱབ་འཇུག་གི་མཆེད་པོར་སྙེམས་པའི་ཟླ་མེད་སྙིང་སྟོབས་ཅན་ཞིག་ཀྱང་བྱུང་ངོ༌། །
ས་སོ་མ་བོན་ཚང་ནས། བོན་བསྟན་མི་འགྱུར་བའི་བརྟུལ་ཞུགས་འཆང་བའི་རིག་
འཛིན་ཆེན་པོ་དཔལ་ལྡན་རྒྱ་མཚོ་དང༌། དལ་འབྱོར་དོན་ཡོད་དུ་བགྱི་བའི་ཐབས་མཆོག་
སྒྲུབ་པ་ལྷུར་ལེན་པའི་ཚེ་མཚམས་པ་ཀུན་བཟང་རྒྱལ་དང་། ཕུལ་བྱུང་ངག་གི་རྩལ་གསུམ་
རྫོགས་པའི་སྒྲ་མཁས་དབང་པོ་ཨ་མྱེས་སྒྲོལ་མ་སྐྱབས་དང༌། གསུང་དབྱངས་འབྲུག་ལྟར་
ལྡིར་བའི་རེབ་གོང་བོན་མང་གི་བྱིངས་འདྲེན་ཆེན་མོ་ནཱ་གའི་མིང་ཅན་བཅས་དང་། ད་དུང་
སྣང་བ་ཐམས་ཅད་བོན་དབྱིངས་སུ་རྟོགས་ཏེ་འཁོར་འདས་དབྱེར་མེད་རོ་གཅིག་ཏུ་གྱུར་པའི་
སྒོ་ནས་འབྲས་གཤེན་བོན་སྐུའི་རང་ས་ཟིན་པའི་གྱེར་གཤེན་ཆེན་པོ་མང་དུ་བྱུང་ངོ༌། ། དེ་
ལྟར་རེབ་གོང་ནང་ལོགས་ཀྱི་ཕྱོགས་བཞིའི་སྒོ་སྲུང་དུ་གྲགས་པའི་ནང་ཚན་གླིང་རྒྱ་ཞེས་གྲགས་
པའི་སྡེ་ཚོ་འདིས། ས་ཞིང་ལ་ཆུ་འདྲེན་པའི་སླད་དུ་ངལ་རྩོལ་གྱི་ཡོ་བྱད་ཕལ་བ་ཙམ་ལ་
བརྟེན་ནས། ཐོའུ་རོང་གི་ཆུ་རྐ་གསར་བཟོའི་སྐབས་མི་བཅུ་ལྷག་ཙམ་ཉིན་གཅིག་ལ་གད་
འོག་ཏུ་བཅུག་སྟེ་ཕྱི་མའི་ལམ་པོ་ཆེར་ཐེགས་པས། སྡེ་འདིའི་ཆོས་སྲིད་ཀྱི་འགོ་གཙོའི་མི་སྣ་
ཁག་གྲོས་མཐུན་སྒོས། གཤིན་པོ་དེ་དག་གི་རྗེས་དྲན་དུ་བྱང་གཏེར་རིག་འཛིན་གདུང་སྒྲུབ་
ཀྱི་ཚེས་བཅུ་བཙུགས། དེའི་དུས་སུ། སྔགས་པ་བོན་པོ། གྲོང་བ་སྤྱི་བཏང་བ་བཅས་
ལྷན་ཅིག་ཏུ་འཚོགས་དགོས་པར་མ་ཟད། སྡེ་ཁག་སོ་སོས་ཚེས་བཅུའི་ཆོས་ཐོག་ཀྱང་འཛིན་
དགོས་པའི་སྲོལ་རྒྱུན་རབ་རྒྱལ་ས་ཁྱིའི་བར་ཆགས་འདུག་གོ །
ད་ནི་ཡུལ་གྲུ་འདིར་རྟེན་གསུམ་གྱི་བྱིན་རླབས་ཅན་སོགས་དད་ལྡན་རྣམས་ཀྱིས་ཚོགས་
གསོག་པའི་ཞིང་མཆོག་མང་པོ་བཞུགས་པའི་རིམ་པ་ནི། ལྷ་རིའི་རིན་ཆེན་གསང་ཕུག་ཅེས་
པ་སྔོན་མི་གསལ་བའི་ཚུལ་དུ་བཞུགས་ཀྱང༌། ཕྱིས་སུ་གྲུབ་རིགས་རྒྱ་མཚོའི་ཁྱུ་མཆོག་མཁྱེན་
བརྩེ་གྲུབ་རྒན་རིན་པོ་ཆེས་གནས་སྒོ་གསར་དུ་ཕྱེས་ནས་རིན་ཆེན་གསང་ཕུག་ཅེས་པའི་མཚན་
གསོལ། ལྷ་ཆེན་ཚངས་པ་དཀར་པོ་དང་རྒྱུད་གཅིག་པའི་ལྷ་རི་དཀར་པོ་གནས་བདག་ཏུ་
- 67 —

གཏད་ནས་ལྷ་རིའི་ལབ་ཙེ་བརྩིགས། ། དེ་ཡང་སློབ་དཔོན་ཆེན་པོ་པདྨ་སམྦྷ་ཝ་དང་
། སྒྲ་
སྒྱུར་བེ་རོ་ཙ་ན། འགྲོ་མགོན་ཚོགས་དྲུག་རང་གྲོལ། སྔགས་བཙུན་ཁྱབ་བརྡལ་ཀློང་ཡངས།
ཉང་སྣང་མཛོད་རྡོ་རྗེ་སོགས་སྙན་པའི་གྲགས་པ་འཛིན་མའི་ཁྱོན་ཀུན་ཏུ་ཁྱབ་པའི་སྐྱེ་ཆེན་དམ་
པ་མང་པོས་གནས་འདིར་ཞབས་ཀྱིས་བཅགས་ཤིང་བྱིན་གྱིས་བརླབས་པར་མཛད
། འདིའི་
ནང་རྟེན་དུ་རྒྱ་བོད་ཀྱི་མཁས་གྲུབ་དུ་མས་རབ་གནས་དང་ཤིས་བརྗོད་མཛད་པའི་གུ་རུ་རིན་
པོ་ཆེའི་ལི་སྐུ་དང་། ཐུགས་རྗེ་ཆེན་པོ་འཁོར་བ་དབྱིངས་སྒྲོལ་གྱི་སྨན་སྐུ་དང༌། འགྲོ་མགོན་
ཞབས་དཀར་བའི་འདྲ་སྐུ་བཅས་བཞུགས། དབེན་གནས་འདིར་སྔགས་པ་རྣམས་ལ་སྔོན་
འགྲོ་དང༌། 
ཟབ་ལམ་འཁོར་བ་དབྱིངས་སྒྲོལ་གྱི་བསྙེན་སྒྲུབ་བཅས་པའི་མཚམས་རྒྱུན་་་་
བཙུགས། 
དེའི་སྐབས་སུ་གླིང་རྒྱ་སྤྱིའི་ཆོས་སྲིད་ཀྱི་ལས་དོན་གང་ལ་ཡང་ཞུགས་མི་དགོས་
པའི་དམིགས་བསལ་ཁྱད་པར་ཅན་ཡོད།
ད་དུང་ལྷ་རིའི་པད་དཀར་ཆོས་གླིང་ ( ལྟ་བ་ཐང་གི་མཚམས་ཁང) གི་རྟེན་གཙོ་བོ་ནི།
འགྲོ་མགོན་ཚོགས་དྲུག་རང་གྲོལ་གྱིས་རབ་གནས་མཛད་པའི་ཚེ་ཡེ་ཤེས་པ་མངོན་སུམ་དུ་
བཅུག་པའི་སྨན་སྐུ་བྱིན་ཅན་ཞིག་ཀྱང་བཞུགས། འདི་ནི་ཁྱུང་དགོན་སྐུ་ཕྲེང་གཉིས་པ་
སྔགས་བཙུན་ཁྱབ་བརྡལ་ཀློང་ཡངས་ཁོང་ལ་སྒྲུབ་ཁང་ཕུབ་པ་ཡིན་ནོ
བདེ་སྐྱིད་བསམ་གཏན་གླིང་ (ཞོང་ཟ་ཚང) གི་རྟེན་གཙོ་བོ་ནི། རྟ་མགྲིན་དྲེགས་པ་
ཟིལ་གནོན་གྱི་གཟུངས་གཞུག་ཏུ་རྒྱ་གར་གྲུབ་ཆེན་ཞིག་གི་ཀ་ཤི་ཀའི་སྐུ་ཤམ་དང་
། ཉེ་འཁོར་
གྱི་རྡོ་འབུམ་ཆེན་པོའི་ནང་དུ་ཆོས་རྗེ་དོན་རིན་པའི་ཕྱག་མཁར་བཅས་བཞུགས
ཡང་པདྨ་གསང་ཆེན་དགྱེས་པའི་གླིང༌( ཡ་རུ) གི་རྟེན་གཙོ་བོ་ནི། སྔར་བཤད་པ་
ལྟར་གྲུབ་ཐོབ་ལྷ་རྒྱལ་བྱམས་ཀྱིས་གདན་དྲངས་པའི་དཔལ་གསང་བའི་བདག་པོའི་ལི་སྐུ་དེ་
ཉིད་བཞུགས། །
བདུད་འདུལ་པདྨ་གླིང( མ་རུ)གི་རྟེན་གཙོ་བོ་ནི། གྲུབ་ཆེན་བརྒྱད་ཅུའི་ཕྱག་བརྒྱུད་
པའི་ཁ་ཊཾ་དང༌། ལས་བཞི་འགྲུབ་པའི་ཕུར་བུ་བཅས་བཞུགས།
གསང་སྔགས་དར་རྒྱས་གླིང༌( འཇའ་མོ་ཐང) གི་རྟེན་གཙོ་བོ་ནི། འགྲོ་མགོན་ཞབས་
དཀར་བའི་ཕྱག་དཔེ་མགོན་པོ་ཚོགས་བདག་གི་བེའུ་བུམ་དང་། མག་གསར་པཎྜི་ཏའི་ཕྱག་
ཕུར་བཅས་བཞུགས། དེ་ལྟར་རྟེན་དང་བརྟེན་པའི་གཞལ་མེད་ཁང་ཆེན་པོ་དང་། མ་
ཎིའི་དུང་འཁོར། 
མཆོད་རྟེན་སོགས་སྐུ་གསུང་ཐུགས་རྟེན་བགྲང་ཡས་པ་བཞུགས།
གཞན་ཡང་སྡེ་ཁག་སོ་སོས་རེས་མོས་བྱས་ནས་བཀའ་བརྒྱད་བདེ་གཤེགས་འདུས་པ
འཕགས་མཆོག་འཁོར་བ་དབྱིངས་སྒྲོལ་གྱི་སྒྲུབ་ཆེན། ཞི་ཁྲོ། བདེ་ཆེན་ཞིང་སྒྲུབ། ཡར་
- 68 -

ངོའི་ཚེས་བཅུ་བཅས་གསང་སྔགས་རྙིང་མའི་སྒྲུབ་ཕྲིན་མང་དུ་མཆིས་པ་དེ་དག་འཛིན་དགོས།
སྲིད་ཀྱི་ཐད་ལ་ཡང་། གནའ་རབས་དུས་ནས་རང་རེའི་བོད་ཀྱི་ཁྱད་ཆོས་མངོན་གསལ་ལྡན་
པའི་སྲོལ་རྒྱུན་ལུས་རྩལ་གྱི་བྱེད་སྒོ་ཕུན་སུམ་ཚོགས་པ་ནི་འདི་ལྟར། རྟ་རྒྱུག མདའ་
འཕེན། ཐག་མཆོངས། སྦེ་ག འུར་རྡོ། ཁྱད་པར་དུ་དྲུག་པའི་ཀླུ་རོལ་ཟེར་བ་ནི།
ཀླུའི་རོལ་པའམ་ཀླུའི་སྟངས་ཀ་སྟེ་ལད་མོ་བྱེད་པས་ན་ཀླུ་རོལ་ཅེས་བཏགས་པ་རེད། དེ་ཡང་
འདི་ལ་ནང་གསེས་སུ་དབྱེ་ན་གསུམ་སྟེ། ལྷ་རྩེད། ཀླུ་རྩེད། དམག་རྩེད་བཅས་གསུམ་
ཡོད་དོ། །
གཞན་ཡང་ཁ་ཅིག་གིས་ཀླུ་རོལ་གྱི་ཀླུ་ལ་ཀ་ཡེད་མི་འབྲི་བར་ག་ཟླུམ་འབྲི་བ་དག་གི་ཞེ་
འདོད་ནི། གླུ་དང་རོལ་ཆ་མཉམ་དུ་ལེན་རྡུང་བྱེད་པའི་ཆ་ནས་ཀླུ་རོལ་ཅེས་བཏགས་པར་
སེམས་སོ། ། ཡང་ཀླུ་རོལ་བྱུང་བའི་དུས་རབས་ནི་མངའ་བདག་ཁྲི་རལ་བ་ཅན་གྱིས་སྲིད་
ཁྲིམས་སྐྱོང་བའི་སྐབས་སུ་ཡིན། ལྷ་མིའི་ཁོག་ཏུ་ཞུགས་པའི་སྲོལ་འདི་རྒྱལ་བོ་ཁྲི་སྲོང་ལྡེའུ་
བཙན་གྱི་མཆོད་གནས་སློབ་དཔོན་པདྨས་སྤྱི་ལོ་དུས་རབས་བདུན་པའི་ནང་དུ་གསར་དུ་
བཏོད་པ་ཡིན་ནོ། །
སྡེ་འདིའི་མི་རྣམས་ཕྱི་མི་ལ་བྱམས་པའི་ཁོ་ལག་རབ་ཏུ་ཡངས་ཤིང་རྒྱ་བོད་མི་རིགས་བར་
གྱི་མཐུན་སྒྲིལ་ཟབ་པའི་རྟགས་སུ། ཐོ་རྒྱུའི་སོག་རྒྱ་ཞེས་པ་རེབ་གོང་དམག་མི་རྣམས་ཀྱིས་
རྒྱག་གྲབས་བྱས་ཚེ། གླིང་རྒྱའི་སྟག་ཤར་ཡོངས་ཀྱིས་སྲོག་བསྡོས་བྱས་ནས། གདོང་སྣ་
དམར་ཟེར་བའི་རི་ངོས་སུ་བགྲོད་ལམ་ཕྲ་མོ་ཞིག་བཟོས་ཏེ། ཁོ་ཚོ་དེ་ནས་ཁྲིད་དེ་གཡུལ་ངོའི་
འཇིགས་པ་ལས་བསྐྱབས། དེང་སང་ལམ་ཕྲན་དེ་ལ་སོག་རྒྱུའི་སྐེད་ལམ་ཞེས་པའི་ཐ་སྙད་
ཀྱིས་འབོད། ཁྱད་པར་དུ་སྡེ་འདིའི་མི་ཐམས་ཅད་བླ་མ་དང་ཆོས་ལ་དད་པ། ལྷག་པར་
སྨད་རྒྱུད་གྲྭ་ཚང་ལ་སངས་རྒྱས་དངོས་ཀྱི་འདུ་ཤེས་ཀྱིས་གུས་འདུད་ལྷུར་ལེན་པ། ཕ་མ་དང་
ལས་འབྲས་ལ་བརྩི་བཀུར་ཆེ་བ། སྲེད་མེད་བུའི་སྒྱུ་རྩལ་དང༌། འཁོར་ལོའི་མུ་ཁྱུད་ལྟ་བུའི་
དགྲ་ཐབས་ལ་མཁས་པ། ཕ་མེས་ཀྱི་གོམས་སྲོལ་ལས་ནམ་ཡང་མི་འགོངས་པ། ངལ་རྩོལ་
སོགས་ཚེ་འདིའི་སོ་ནམ་ལ་མཁས་པ། གཡོ་སྒྱུ་ཆུང་ལ་དཔའ་མཛངས་རྟུལ་ཕོད་དང་ལྡན་པ།
ཆོས་ལུགས་ཡོངས་ལ་དད་གུས་དག་སྣང་ཆེ་བ། མི་རྣམས་གཟུགས་བཟང་ཞིང་ལུས་རྩལ་
དང་སེམས་རྩལ་ཆེ་བ་སོགས་རྩིས་ན་མི་ཚར་བ། བརྗོད་ན་མི་ལང་བ། སྟོད་ན་འབྲོག་པས་
ཕྱུགས་འཚོ་ ས། བར་ན་རོང་བས་ཞིང་འདེབས་ ས། སྨད་ན་ཆུ་ལ་ མཆིག་བསྐོར་ས།
ཤིང་ཐོག་སྣ་ཚོགས་པའི་བཟའ་ཤིང་དང་བཟའ་འབྲུ་སོགས་སྣོད་བཅུད་གཉིས་ཆར་ནས་ཕུན་
སུམ་ཚོགས་ཤིང་། ཆོས་དང་ལོངས་སྤྱོད་ཀྱི་འབྱོར་བས་མི་དམན་པའི་ཡུལ་སྡེ་བཟང་པོ་ཞིག་
- 69 -

ཡིན་ནོ། །
ཡང་གཉན་ཐོག་ཟེར་བ་ནི།། 
ཕ་མེས་ཀྱི་བཤད་སྲོལ་ལ་གསེར་གཞོང་མདོའི་ཕྱོགས་
ཐམས་ཅད་ན་ཆུ་མིག་གཉན་པོ་དུ་མ་འབབ་པའི་ཐོག་ཏུ་གཞིས་ཆགས་པས་དེ་སྐད་ཅེས་
བྱའོ། །དེ་ཡང་ཡུལ་གྱི་ཆད་ཁུངས་ནི། 
བྱང་བ་ཧོར་གྱི་རིགས་ལས་མཆེད་པར་ཀུན་ལ་གྲགས་
མོད། 
དེ་ནི་དབུས་གཙང་གི་ཡུལ་ནས་བྱང་དུ་འབྲོག་ཡུལ་ཆེན་པོ་ཡོད་པ་དེར། ནག་ཚང་
དང་། གནམ་རུ། ནག་ཆུ། 
ཡངས་པ་ཅན་ཏེ་བྱང་རིགས་སྡེ་བཞིར་གྲགས་པའི་འབྲོག་
སྡེ་ཆེན་པོ་མང་པོ་ཡོད་པ་ལ་ཧོར་གྱི་སྡེ་ཟེར་ཡང་བོད་ཡིན་ཞེས་བཙན་པོ་སྐུ་ཕྲེང་བཞི་བའི་
འཛམ་གླིང་རྒྱས་བཤད་ལས་གསུངས། ཡང་བོད་འདིར་ཧོར་གྱི་རིགས་ཟེར་བ་མང་པོ་ཞིག་
ཡོད་ཀྱང་། 
རྒྱ་སོག་བོད་དུ་མ་སླེབས་པའི་སྔ་རོལ་ནས་ཡོད་པའི་རྒྱུ་མཚན་གྱིས་ཀྱང་ངེས་ལ
ཧོར་ཞེས་པ་རྒྱ་ནག་པོའི་སྐད་དུ་ཧུའུ་ཞེས་ཟུར་ཆགས་པ་ཡིན། ཧུའུ་ཟེར་བ་དོན་བསྒྱུར་བྱས་
ན་བྱང་པ་དང༌། 
ཐད་བསྒྱུར་བྱས་ན་ཁེབས་མའི་མིང་ཡིན་ཞེས་གསུངས། འདི་ལ་རྩ་བའི་
ཁག་གཉིས་ཡོད་དེ། མཁར་ནང་དང༌། ལ་ཁ་གཉིས་སོ། ། དེ་ཡང་ནང་གསེས་ཀྱིས་དབྱེ་
ན་མ་རྒྱུ། སོག་རྒྱུ། ཅུང་གུ ཙན་འཇུ་ལག ཡན་འཇུ་ལག བོང་རྒྱ། ཧོར་རྒྱ་
སོགས་ཚོ་ཁག་བརྒྱད་ཡོད། 
འདིར་གསེར་ལྗོངས་ཡུལ་གྱི་གོང་ས་སྐྱབས་མགོན་སྐུ་རབས་
གསུམ་པ་དགེ་འདུན་འཕྲིན་ལས་རབ་རྒྱས་ནི། ཡབ་སའི་དབང་ཕྱུག་དམ་པ་གཉན་ཐོག་
དཔོན་པོ་གཟུངས་ལོ་དང་། ཡུམ་དཔལ་མོ་སྐྱིད་གཉིས་ཀྱི་སྲས་སུ་རབ་བྱུང་བཅུ་གཉིས་པའི་
ལྕགས་སྤྲེལ་ཟླ་དང་པོའི་ཚེས་ཉེར་དྲུག་དང་། སྤྱི་ལོ1748ལོར་གཉན་གོང་བྲག་དཀར་གྱི་ལྷ་
ཞོལ་གཉན་ཐོག་འབྲོག་རུ་ནས་སྐུ་བལྟམས། ཡང་བླ་བྲང་བཀྲ་ཤིས་འཁྱིལ་བའི་སྐྱབས་མགོན་
སྐུ་ཕྲེང་གསུམ་པ་རྗེ་འཇིགས་མེད་རྒྱ་མཚོ་དང་། མཁན་ཆེན་སྐུ་དྲུག་པ་ཆེན་པོ་བློ་བཟང་ལུང་
རྟོགས་ཆོས་ཀྱི་རྒྱ་མཚོ་དཔལ་བཟང་པོ་དང༌། དཔལ་ཆོས་མཁན་ཆེན་སྐུ་ཕྲེང་བདུན་པ་དང་།
ཀིརྟི་སྐུ་ཕྲེང་དྲུག་པ་ཐུབ་བསྟན་ཉི་མའི་སྐུ་ཚབ་རྣམ་གཉིས་ཀྱང་འཁྲུངས
། གཞན་ཡང་
གཉན་ཐོག་དཀའ་བཅུ་བ་མཁན་ཆེན་བློ་བཟང་ལུང་རིགས་རྒྱ་མཚོ་དང༌། དེའི་ཡང་སྤྲུལ་ཕྱི་
མ་རྗེ་ཞྭ་དམར་བ་དང་ཐུགས་རྒྱུད་གཅིག་ཡིན་པར་གྲགས་པ་ཟླ་བ་བཟང་པོ་དང་
། གཉན་
ཐོག་རྒྱ་ནག་པ་སོགས་སའི་སྟེང་ན་འགྲན་ཟླ་བྲལ་བའི་སྐྱེས་ཆེན་དམ་པ་མང་དུ་བྱོན
། ཡང་རྒྱ་
བོད་ཀུན་ལ་རླུང་ལྟར་གྲགས་པའི་སྟོང་དཔོན་ཚེ་དབང་རབ་བརྟན་ཟེར་བས་གཉན་ཐོག་
དགོན་པར་མཁར་བསྐོར། བཤད་རྒྱུན་ལ་འདི་རྒྱ་ནག་གོང་མ་ཞིག་གི་བུ་ཡིན་པས་བདག་
རྐྱེན་མང་པོ་གནང་བར་གྲགས་ཀྱང་། ཡིན་རྒྱུ་ནི་ཁྲེ་ཙེའི་སྤྱི་དཔོན་ཆེ་ཁག་ཅིག་ཡིན་སྟབས་
འབྲེལ་བའི་ངོས་ནས་རྒྱབ་རོགས་བྱས་པ་རེད་ཟེར། འདི་ཉིད་ཀྱིས་རེབ་གོང་གི་དམག་མགོ་
- 70 -

དྲངས་ཏེ་ཀ་ཅུ་ལ་གཡུལ་བཤམས། གོང་མས་གནང་བའི་རྡོ་རིང་གི་སྟེང་ན་ཡང་བྱས་རྗེས་ཆེ་
བའི་རྗེས་དྲན་བྱས་འདུག ད་དུང་ད་ལྟའི་སྟོང་དཔོན་ཤ་བོ་ཚེ་རིང་ནི་དཔོན་རབས་ཉེར་
གཅིག་པ་ཡིན། སྒར་གྲོང་གཉིས་ཆར་སྔར་ནས་བཟུང་དགེ་སྲོལ་བསྐྲུན་ཏུ་མེད་པ་བཙུགས།
ཡང་བིས་ཐང་དཔལ་ལྡན་གྱི་རྒྱུད་འཛིན་པིར་ཐོགས་དབང་བོ་དང་བཟོ་རིག་སྒྱུ་རྩལ་སྣ་ཚོགས་
ཀྱི་འབྱུང་ཁུངས་ཤིག་ཡིན་པས། གཉན་ཐོག་ལྷ་རིས་ཀྱི་བྲིས་རྒྱུན་ཞེས་སྙན་པ་དཀར་བོ་དོན་
དང་ལྡན་པ་མཐའ་ཡས་པ་བྱུང་ངོ༌། །
ཡང་སྒོ་དམར་ནི། རྒན་རབས་རྣམས་ཀྱི་ཁ་བཤད་ལ། ཧོར་ཇིན་གར་ཐོར་ཏེ་ཡུལ་
དེའི་ཟངས་སྒོ་དམར་པོ་ དྲངས་ཏེ་འདི་ གའི་མཁར་ སྒོར་ སྤྲད་ པས་ སྒོ་དམར་ཞེས་གྲགས།
ཡང་ཧོར་ཇུན་གར་རྒྱལ་བོའི་བླ་སྡོང་དང་། གཞིས་ཤུལ། རྟ་རའི་ཤུལ། པུར་བཞུས་
པའི་ཤུལ་སོགས་གསལ་བར་ཡོད་ཚོད་འདུག་ཟེར་ཡང་། རུས་རྒྱུད་ཧོར་རིགས་དངོས་མིན་
པ་ནི་སྔར་བཤད་པ་ལྟར་རོ། ། རབ་བྱུང་བཅུ་གསུམ་པའི་ལྕགས་བྱ་དང་སྤྱི་ལོ1701ལོར།
སྒོ་དམར་དགའ་ལྡན་ཕུན་ཚོགས་གླིང་དུ་གཡེར་གཤོང་དཔོན་སློབ་ཀྱིས་གསེར་ལྗོངས་ཡུལ་དུ་
གྲགས་ཆེ་བའི་སྒོ་དམར་བྱམས་ཆེན་རྟེན་བརྟེན་པ་བཞེངས། ཡང་རབ་བྱུང་བཅུ་བཞི་བའི་
ལྕགས་བྱ་དང༌། སྤྱི་ལོ 1861ལོར་བྱ་ཁྱུང་དགོན་པའི་འཆམ་ རྒྱུན་ཆོས་ སྡེ་ཆེན་པོ་འདིར་
བཙུགས། སྡེ་འདིར་སློབ་དཔོན་སངས་རྒྱས་གཉིས་པའི་རྒྱལ་ཚབ་གཏེར་སྟོན་བདུད་་་་་
འཇོམས་གླིང་པས་གཏེར་ནས་བཏོན་པའི་ཕུར་བུ་བྱིན་ཅན་ཞིག་ཀྱང་བཞུགས་པར་གྲགས།
གཞན་ཡང་ཡབ་རྗེ་སྐལ་ལྡན་རྒྱ་མཚོའི་དངོས་སློབ་སྒོ་དམར་རི་ཁྲོད་པ་རྒྱ་མཚོ་བྱ་བ་ཞིག་
འཁྲུངས། ཁོང་གསེར་ཁང་སློབ་དཔོན་ལ་གཏུགས་ཏེ་རི་ཁྲོད་དུ་བྱོན། ཡི་དམ་བདེ་མཆོག་
ཡབ་ཡུམ་ལ་སྙིང་པོ་ༀ་གསུམ་མ་དུང་ཕྱུར་བདུན་སོང་། མཁའ་སྤྱོད་མའི་ཞལ་གཟིགས།
དབང་ལུང་མན་ངག་གི་ཆར་ཕབ། ཚེ་བློས་བཏང་གི་སློབ་མ་མང་དུ་འདུས། དགུང་ལོ་
བརྒྱད་བཅུར་བཞུགས། མོག་ལྟ་མཁན་སྤྲུལ་གྱིས་བརྩམས་པའི་རྣམ་ཐར་ཡོད་སྣང་། ད་
དུང་འདུལ་འཛིན་པ་བློ་བཟང་ཆོས་འཕེལ་དང་། དུས་འཁོར་སློབ་ཟུར་བ་ངག་དབང་བཀྲ་
ཤིས། སྒོ་དམར་བླ་མའི་ཡང་སྤྲུལ་བཅས་བྱོན། གཞན་ཡང་འཛམ་གླིང་རིག་འཛིན་རྒྱལ་བོ་
པདྨ་ཀཱ་རའི་ཞབས་རྡུལ་སྤྱི་བོར་ལེན་པའི་སྐལ་ལྡན་རིག་འཛིན་འཆང་བ་འགའ་རེ་ཟམ་མ་ཆད་
པར་བྱོན། སྡེ་འདིའི་མི་རྣམས་ཚངས་པའི་བློ་ གྲོས་ དང༌། དབང་ ཕྱུག་ གི་ཡོན་ ཏན།
སྲེད་མེད་ཀྱི་བུའི་མཐུ་རྩལ་དང་ལྡན་པ། དཔའ་ཞིང་རྟུལ་ཕོད་པ། ཁོག་ཡངས་ཤིང་
དཀྱིལ་ཆེ་བ། མཛངས་ཤིང་དེས་པ། ཕྲད་དོག་གི་བསམ་སྦྱོར་ངན་པ་མེད་པ། ཆོས་
དང་སྲིད་ཀྱི་ལུགས་གང་ཡིན་པ་དམ་པའི་ལམ་དུ་འགྲོ་བ། ལས་འབྲས་བརྩི་ཞིང་ཕ་མར་
- 71 -

བྱམས་པ། སུ་ལའང་གནོད་པར་བྱེད་པའི་གཏམ་ཙམ་ཡང་མི་སྨྲ་བ། རྒན་རབས་རྣམས་
བཀུར་སྟི་རིམ་གྲོས་མཆོད་ཅིང་། བཀའ་ལས་ནམ་ཡང་མི་འགོངས་པ། ཕན་ཚུན་མཐུན་
འབྲེལ་བཟང་ཞིང་ངལ་རྩོལ་ལ་འབད་པ་སོགས་ཆོས་སྲིད་གཉིས་ཆར་ནས་ཀུན་གྱི་རྩེར་སོན་པ་
ཞིག་ཡིན་ནོ། །
་་རྐ་གསར་ཞེས་ པ་ནི། ཆུ་རྐ་ གསར་བ་རིང་པོའི་མིང་སྡེ་ཚོར་ཐོགས་ པར་བཤད།
རུས་རྒྱུད་ནི་རེབ་གོང་ནང་ཁུལ་གྱི་ཧོར་རིགས་སུ་གཏོགས། སྡེ་འདིར་རང་དང་གཞན་གྱི་
གྲུབ་པའི་མཐའ་རྒྱ་མཚོའི་ཕ་རོལ་ཏུ་སོན་པས། ལུང་དང་རིགས་པའི་མཛོད་ལ་རྨོངས་པའི་
ཐིབ་པོ་རིང་དུ་བསལ་བའི་འབྲས་སྒོ་ 
ལྷ་རམས་པ་འཕགས་པ་བ་ཀུ་ལའི་རྣམ་འཕྲུལ་དང༌།
རོང་ བོ་ ཐོས་ བསམ་ གླིང་ གི་ གསེར་ ཁྲིར་བཞུགས་ པའི་ ལྷ་ རམས་ པ་ དཀོན་མཆོག་རྒྱ་མཚོ།
མཁར་གོང་ཚེ་བརྟན་རྒྱ་མཚོའི་རྣམ་འཕྲུལ་རྐ་གསར་ལྷ་བྲིས་པ། རིག་པའི་དབང་ཕྱུག་
དགའ་བྱང་ལྷ་རམས་པ། འདོད་ཆུང་ཆོག་ཤེས་དང་ཀུན་སྤྱོད་གཙང་མའི་ཡོན་ཏན་རང་
ཆས་སུ་མངའ་བའི་ཨ་ཁུ་དགེ་འདུན་རྒྱ་མཚོ། བླ་བྲང་གི་ལྷ་ཁང་དམར་བོ་དང་གདུགས་
དཀར་ལྷ་ཁང་སོགས་བཞེངས་མཁན་དགེ་སློང་སྨོན་ལམ་སོགས་མཛད་རྗེས་ཅན་མང་དུ་བྱོན
རྐ་གསར་ལྷ་བྲིས་པའི་རྒྱུད་འཛིན་བློ་བཟང་ཤེས་རབ་སོགས་སྒྱུ་རྩལ་བ་ཡང་མང་ལ། འདི་ནི་
ཡི་སྒར་གོས་སྐུ་ཆེན་མོ་བཞེངས་པ་པོ་ཡིན་ཞིང་། ཁོང་རྡོ་རྗེ་འཆང་ཡབ་སྲས་ནས་བསྔགས་
བརྗོད་གནང་བའི་ཕྱག་རིས་ངོ་མ་ད་ལྟ་མཇལ་རྒྱུ་ཡོད་ལ། ད་དུང་འགྲོ་མགོན་ཞབས་དཀར་
བའི་དངོས་སློབ་ཉང་སྣང་མཛད་རྡོ་རྗེ་ནས་སྡེ་འདིའི་ལབ་ཙེ་གཞི་བརྩིགས་མཛད་པའི་ཚེ
ཡུལ་ལྷ་དེ་ཉིད་ཀྱིས་ཤེལ་གྱི་བུམ་པ་བདུད་རྩིས་ནང་བ་ཞིག་བསྣམས་ནས་བྱོན་ཏེ་རིག་འཛིན་
ཆེན་པོའི་ཕྱག་ཏུ་ཕུལ་ནས་ཀུན་ལ་བདུད་རྩིའི་རོ་མྱོང་དུ་བཅུག་ཅེས་ལོ་རྒྱུས་ཡོད་དོ། ། ཡང་
རྐ་གསར་རི་སྟག་བེ་ཧུའི་གདུང་རྒྱུད་ནི། ལྡོང་གི་རུས་ཆེན་བཅོ་བརྒྱད་དུ་གྲགས་པའི་ནང་གི་
འབྲས་ལ་དཀར་ནག་ཁྲ་གསུམ་གྱི་ནང་ཚན་སྟོད་ཀྱི་འབྲས་དཀར་མཆེད་དགུ 
དེའི་ནང་གི་
ཅོན་སྟོན་དུ་གྲགས་པའི་གདུང་རྒྱུད། ཅོན་སྟོན་དཔལ་ལྡན་སེང་གེས་སྟོད་ཙ་རི་ནས་གནས་
བཞི་དོར་ཏེ། ལྷོ་ཕྱོགས་ཁྲོ་བཅུའི་ཡར་ཕྱོགས་ནས་གཞི་བཟུང་སྟེ་བསྡད། ཅོན་སྟོན་དཔལ་
ལྡན་སེང་གེའི་སྲས་ཅོན་དྲག་རྡོ་རྗེ་ལ་སྲས་དྲུག་བྱུང་། དེ་ནས་མི་རབས་མང་པོ་སོང་བའི་
རྗེས་སུ་ཅོན་སྟོན་དཔལ་ལྡན་སེང་གེའི་གདུང་རྒྱུད་ནས་བྱུང་བའི་སྲས་དབང་དར་རྒྱལ་ཟེར་བ་
ཞིག་ལ་སྲས་མིང་སྲིང་བཞི་ཡོད་པའི་ནང་གི་ཆེ་བ་དེ། སྲས་བསོད་ནམས་རྒྱལ་མཚན་ཞེས་
གྲགས་པ་དེས་རྩེ་ན་མར་གཞོང་དུ་གཞི་བཟུང་སྟེ་བུ་གཅིག་བྱུང་། དེ་ཉིད་ཀྱིས་སྐྱིད་བཟའ་ཀླུ་
མོ་ཐར་ཟེར་བ་ཞིག་བག་མར་བླངས་པ་ལ་སྲས་དྲུག་བྱུང་བའི་འབྲིང་བ་ལྷ་སྲས་འཕགས་པ་
- 72 -

འོད་ཟེར་བ་དེའི་རིང་ལ་རེབ་གོང་གསེར་མོ་ལྗོངས་ཀྱི་སའི་ཆར། རྒྱབ་རི་སྟག་གི་དབྱིབས་
དང་འདྲ་བའི་མདུན་དུ་གཞི་བཟུང་བས་སྡེ་མིང་ལ་རི་སྟག་ཞེས་གྲགས། ལྷ་སྲས་འཕགས་པ་
འོད་ལ་སྲས་གཅིག་བྱུང་བའི་མིང་ལ་རི་སྟག་དྲི་མེད་འོད་ཟེར། གཞན་ཡང་རི་སྟག་བླ་མ་ཐར་
གྱི་སྲས་བློ་གྲོས་རྒྱལ་མཚན་ཞེས་གྲགས་པའི་མཁས་མཛངས་ལྡན་པ་དེ་ནི་དགུང་ལོ་ཉེར་བརྒྱད་
སྐབས་རེབ་གོང་གི་སྤྱི་གྲོས་ལ་དབང་བའི་རྒན་པོའི་གྲལ་ཐོབ། དེ་ནས་བཟུང་རེབ་གོང་གི་
གྲོས་ལ་དབང་བའི་མི་བཞི་ཞེས་གྲགས་པའི་མི་བཞི་ནི། ས་དཀྱིལ་བེ་ཧུ། རི་སྟག་བློ་གྲོས་
རྒྱལ་མཚན། རྒྱལ་བོའི་ཨ་སྐྱབས་ཁ་ཤོ། འཇམ་དཔལ་ཆེན་རྡོ་རྗེ་བཙན་པོ་བཅས་ལ་རེབ་
གོང་གི་མཁས་པ་མི་བཞི་ཞེས་གྲགས་སོ། ། དགུང་ལོ་སོ་དགུའི་སྟེང་ཆབ་སྲིད་ཀྱི་བླ་མ་ཆེན་པོ་
རོང་བོ་ཏཱ་ཀོ་ཤྲི་བློ་གྲོས་དང་། ནང་སོ་དཀོན་མཆོག་རྒྱལ་མཚན་རྣམ་གཉིས་ལ། གོང་མ་ཏཱ་
མིང་ཟོན་ཏེ་རྒྱལ་བོའི་ལུང་ལས། གོང་མའི་སྐུ་མདུན་དུ་ཕེབས་དགོས་བྱུང་། ཁོང་རྣམ་
གཉིས་ཀྱི་ཕྱག་རོགས་སུ་རི་བློ་གྲོས་རྒྱལ་མཚན། འཇམ་དཔལ་ཆེན་རྡོ་རྗེ། རྒྱལ་བོའི་ཨ་
སྐྱབས་ཁ་ཤོ། སྲས་བློ་གྲོས་རྒྱལ་མཚན་བཞི་བཅས་རྒྱ་ནང་ཏུ་ཕེབས་ཏེ། དཔོན་མིང་ལ་
རེབ་གོང་གི་རི་སྟག་ཏཱ་བེ་ཧུ་དང༌། འཇམ་བེ་ཧུ། རྒྱལ་བོའི་བེ་ཧུ། སྲས་བེ་ཧུ་ཞེས་རེབ་
གོང་གི་བེ་ཧུ་ཆེ་བཞི་ཞེས་གྲགས་སོ། ། ས་དཀྱིལ་ཏཱ་བེ་ཧུས་རྗེས་སུ་ཐོབ་བླངས་པའི་བེ་ཧུ་ཆེན་
པོ་བཞི་ནི་བེ་ཧུ་འདི་བཞི་ཡིན། ས་དཀྱིལ་ཏཱ་བེ་ཧུའི་ཐོབ་ནི་གོང་མ་ཡན་ཁྲོ་རྒྱལ་བོས་གནང་
བའི་བེ་ཧུ་ཡིན། དེ་མིན་བེ་ཧུ་གཞན་ནི་ཏཱ་མིང་རྒྱལ་བོས་གནང་བའི་ཐོབ་རེད། དེ་ནས་
བཟུང་སྟེ་རི་སྟག་ཏཱ་བེ་ཧུ་དང་རོང་བོའི་ནང་སོ་གཉིས་རེབ་གོང་གི་སྤྱིའི་དོན་ལ་མེད་མི་རུང་བ་
ཞིག་ཡིན། དེ་ལྟར་རེབ་གོང་ཀུན་གྱིས་བསྔགས་བརྗོད་ལྟར་རི་བློ་གྲོས་མཁས་པའི་མཁྱེན་
དཔྱོད་ཅན་ཞེས་ཟེར་རོ། ། དེ་ནས་རི་སྟག་ཏཱ་བེ་ཧུ་རྡོ་རྗེ་རབ་གསལ་ནི། ཏཱ་མིང་ཐེན་རྒྱུན་to
རྒྱལ་བོའི་ཁྲི་སྟོན་ལ། རེབ་གོང་གི་སྐྱེས་དངོས་རྣམས་ཁྱེར་ནས་རོང་བོའི་ནང་སོའི་སྐུ་ཚབ་ཏུ་in
ཕེབས། རི་སྟག་ཏཱ་བེ་ཧུ་བཀྲ་ཤིས་རབ་གསལ་གྱིས་ཁོང་གི་ཉེ་གནས་གཡང་རྒྱལ་བྱམས་ཟེར་ic
བ་དེ་བུ་ཚབ་ཏུ་བླངས་ཏེ་རི་སྟག་ཏཱ་བེ་ཧུའི་གོ་གནས་བུ་ཚབ་གཡང་རྒྱལ་བྱམས་ལ་གནང་ནས་
ཏཱ་བེ་ཧུ་གཡང་རྒྱལ་བྱམས་ཟེར་བ་ཞིག་ཀྱང་བྱོན། རི་སྟག་ཏཱ་བེ་ཧུ་གྲགས་པ་ཁྲོ་རྒྱལ་སོག་
པོའི་ཡུལ་དུ་རོང་བོའི་ནང་སོ་སྐུ་ཚབ་དུ་མཛད་དོ། ། ཆན་ལུང་གོང་མ་ཁྲིར་འཁོད་དེ།
ཕྱོགས་ཐམས་ཅད་ལ་གོང་མས་ཕོ་ཉ་མངགས་ཏེ། དངུས་སྲང་ཁྲི་ཚོ་བརྒྱ་ཡི་གནམ་ཁྲལ་
བསྡུས། དེ་དུས་རེབ་གོང་སྐྱབས་མགོན་སྐལ་ལྡན་དགེ་འདུན་འཕྲིན་ལས་རབ་རྒྱས་དང༌།
རོང་བོ་ནང་སོ་གཙོ་བྱས་བེ་ཧུ་བཅུ་གཉིས་ཀྱིས་རང་རང་གི་རུ་སྡེ་རྣམས་ཀྱི་བབ་ཁྲལ་ཁྱེར་ཏེ།
གོང་མའི་སྐུ་མདུན་དུ་འགྲོ་གྲབས་བྱས། སྐབས་དེར་རི་སྟག་ཏཱ་བེ་ཧུ་ནི་བློ་གྲོས་ཞན་སྟབས་
- 73 -

འབྱོར་བ་ཤིན་ཏུ་ཞན། སྨྲ་ལྕེ་ཡང་མི་བདེ་བ་ཞིག་ཡིན་པས་རི་སྟག་ཏཱ་བེ་ཧུས་ལས་དོན་སྒྲུབ་
མི་ནུས་པར་རང་གིས་ཤེས་ཏེ། ཧོར་ནག་དུ་ཁོང་ལ་འབྲེལ་བ་ཆེ་བའི་མི་ཡོད་པ་དེ་ལ།
ཁྱོད་རང་མི་ཆོས་ལ་མཁས་སྟབས། ང་ཡི་ཚབ་ཏུ་རྒྱ་ནག་ཏུ་སོང་དང་ཤུལ་དུ་ཁྱེད་ཀྱི་གཞིས་
ཀར་ལས་དོན་བཟང་པོ་སྒྲུབ་ཅེས་སྨྲས་པས། ཧོར་ནག་གི་མི་དེས་ཀྱང་དེ་ལྟར་བྱེད་རྒྱུ་ཁས་
བླངས་སྟབས་རི་སྟག་ཏཱ་བེ་ཧུ་རོང་བོའི་ནང་སོའི་སྐུ་མདུན་དུ་ཕེབས་ཏེ། ང་རྒྱ་ནག་ཏུ་སོང་
རུང་ཅི་ཡང་མི་ཤེས་པ་མ་ཟད་དོན་ཡང་བསྒྲུབ་མི་ནུས་པས། ངའི་ཚབ་ཏུ་ཧོར་ནག་ཞང་པོ་
རྒྱལ་ལ་ཐོབ་རྟགས་རྣམས་སྤྲད་དེ་ང་ཡི་ལས་དོན་སྒྲུབ་པར་ཕེབས་ཆོག་པ་ཞུ་ཞུས། དེ་ནས་
ནང་སོ་དང་། སྐལ་ལྡན་སྐུ་ཕྲེང་གསུམ་པ། རེབ་གོང་གི་བེ་ཧུ་བཅུ་གཉིས་རྒྱ་ནག་ཏུ་ཕེབས།
གོང་མ་ཆན་ལུང་གིས་རོང་བོ་ནང་སོ་ལ་སྔོན་ལྟར་ཏཱ་ཀོ་ཤཱིའི་ཆོ་ལོ་དང་། བེ་ཧུ་བཅུ་གཉིས་ལ་
སྔོན་ལྟར་གྱི་ཐོབ་ཐང་གནང་། སྐལ་ལྡན་དགེ་འདུན་འཕྲིན་ལས་རབ་རྒྱས་ལ་གོང་མ་ཆན་
ལུང་རྒྱལ་བོས་རོང་བོ་ཧུ་ཐོག་ཐུ་པཎྜི་ཏའི་ཆོ་ལོ་གནང༌། གོང་མ་ཆན་ལུང་རྒྱལ་བོས་ཧོར་
ནག་ཞང་པོ་རྒྱལ་ལའང་ཏཱ་བེ་ཧུའི་ཆོ་ལོ་གནང་། དེ་ནས་བཟུང་ཧོར་ནག་ཏཱ་བེ་ཧུ་ཞེས་
འབོད། བེ་ཧུ་ཞང་པོ་རྒྱལ་གྱི་བུ་བེ་ཧུ་བསོད་ནམས། དེའི་བུ་བེ་ཧུ་ཀླུ་དོ། དེའི་རྗེས་སུ་
བེ་ཧུ་གནམ་ལྷ་འབུམ། དེའི་རྗེས་ཧོར་ནག་བེ་ཧུ་ད་ལྟའི་རབ་བརྟན་ཚེ་རིང་ཡིན་ནོ། །
ཡང་ཧོར་ནག་གམ་ཧོར་སྙན་བཟང་ཟེར་བ་འདི་ལ་བཤད་སྲོལ་མི་འདྲ་བ་གསུམ་ཡོད་དེ།
འབྲེལ་ཡོད་ཀྱི་ཡིག་ཆ་ལྟར་ན། ཧོར་ནི་བྱང་རིགས་སྡེ་བཞིར་གྲགས་པའི་འབྲོག་སྡེ་ཆེན་པོ་
མང་པོ་ཡོད་པ་ལ་ཧོར་གྱི་སྡེ་ཟེར་ཡང་བོད་ཡིན་ཞེས་བཙན་པོའི་སྐུ་ཕྲེང་བཞི་བའི་འཛམ་གླིང་
རྒྱས་བཤད་ལས་གསུངས་པ་དང་། བོད་འདིར་ཡང་ཧོར་གྱི་རིགས་ཟེར་བ་མང་ཞིག་ཡོད་
ཀྱང་། རྒྱ་སོག་དང་བོད་སོག་གཉིས་སུ་ཕྱེ་བའི་ཕྱི་མ་ཕལ་ཆེར་བོད་རིགས་ཤ་སྟག་ཡིན་པ་
སོག་པོ་བོད་ལ་མ་སླེབས་པའི་སྔ་རོལ་ནས་ཡོད་པའི་རྒྱུ་མཚན་གྱིས་ཀྱང་ངེས་སོ། ། ཡང་ཁ་
ཤས་ཀྱིས། བྱང་རྫ་སྐྱ་ཁུ་བྱུག་ཟེར་བའི་ས་ཁུལ་ནས་ཧོར་གུར་ནག་གི་རིགས་མཐིང་ནག་ཁྱུང་
རྒོད་རྩལ་གྱི་དམག་མི་ཁག་ཅིག་གིས་རྒྱ་ཚ་ཞལ་དཀར་ལ་མགོ་བཏགས་ནས་ས་འདིར་གཞི་
བཟུང་བ་དང་། དེ་དུས་ཆད་ལས་ཀྱི་མཁར་རྟ་འགྱིང་ལ་རྟིང་ན་ཡོད་ཟེར་མོད། དེ་ནི་བསེ་
རྒྱལ་ཧོར་གསུམ་དང༌། རོང་བློན་སོག་གསུམ་སོགས་ཀྱི་ལོ་རྒྱུས་དང་ཅུང་མི་མཐུན། ད་
དུང་བཤད་ཚུལ་གཞན་ཞིག་ལ། ཧོར་ཇུན་གར་རྒྱལ་པོའི་བློན་པོ་ཁ་ཅིག་ས་འདིར་བཅའ་
སྡོད་བྱས། སྐབས་ཤིག་ལ་གུང་བློན་ཆེན་པོ་ཞིག་གི་རྣ་བར་ན་རྒྱུ་ཞིག་བྱུང་བ་ཇུན་གར་རྒྱལ་
བོས་གསན་ནས་ལྷུང་འདྲི་བ་ཞིག་མངགས། དེ་ཉིད་ཀྱིས་གུང་བློན་ཆེན་པོ་ལགས་སྙན་ན་བ་
ནི་བཟང་ངམ་ཞེས་དྲིས་པ་ན། གུང་བློན་ཆེན་པོས་ད་ནི་ཤིན་ཏུ་བཟང་ངོ་ཞེས་ལན་བཏབ་
- 74 -

པའི་ཚུལ་དེས་ཧོར་སྙན་བཟང་ཐོགས་ཟེར། ད་དུང་སྡེ་འདིར་རིགས་རུས་དང་མཆེད་ཁུངས་
མི་གཅིག་པ་ཡང་ཡོད་དེ། འདི་ལྟར་བོན་མོའམ་འོལ་མོ། སྟོང་ཆེ། ཨ་འོག ཁྱུང་བོ་ལ་
ཁ་རྣམས་རིམ་བཞིན་དུ། མཚོ་སྔོན་རྨོག་རི། ཁྲི་ཀའི་སྟོང་ཆེ། རོང་བོ་བློན་ཆེ། སྨད་
པ་ཁྱུང་བོ་སོགས་ལས་གྱེས་པར་བཤད། ཡང་སྡེ་ཚོ་འདི་དག་ནས་རྒྱལ་མཁན་ཆེན་སྐུ་ཕྲེང་
གཉིས་པའི་ཡོངས་འཛིན་འབྲས་སྤུངས་ལྷ་རམས་པ་ངག་དབང་རྒྱ་མཚོ་དང༌
། སྙིགས་དུས་
འགྲོ་བ་ཡོངས་ཀྱི་སྐྱབས་མགོན་ཞབས་དཀར་རྡོ་རྗེ་འཆང་གི་དངོས་སློབ་ཧོར་ནག་དགེ་སློང་།
ལུང་རྟོགས་ཡོན་ཏན་གྱི་དབང་ཕྱུག་དམ་པ་བོན་མོའི་ཆོས་གྲགས། ངོ་མཚར་རྨད་དུ་བྱུང་
བའི་ཡོན་ཏན་གྱི་དཀྱིལ་འཁོར་ཡོངས་སུ་རྫོགས་པ་སྨྲ་དབང་ཟླ་བ་ནོར་བུའི་མེ་ལོང་ཆེན་པོ་སྐྱི་
ཕྲུག་བླ་མའི་ཡོངས་འཛིན། མཁྱེན་རབ་ཀྱི་གཟི་འོད་རབ་ཏུ་འབར་བའི་བོན་མོའི་ཆོས་
གྲགས་ཀྱི་སྐྱེ་སྤྲུལ་སོགས་བསྟན་འཛིན་གྱི་སྐྱེས་བུ་དམ་པ་མང་དུ་བྱོན། གཞན་ཡང་གཤེན་
རབ་གཞུང་ལུགས་ཀྱི་རྒྱལ་མཚན་དགུང་དུ་སྒྲེང་བའི་ཞྭ་དཀར་བོན་གྱི་གྱེར་གཤེན་ཆེན་པོ་དུ་མ་
དང༌། ཆབ་སྲིད་ཀྱི་མངའ་ཐང་ཕྱོགས་མཐར་རྒྱས་པའི་ཧོར་ནག་བེ་ཧུའི་དཔོན་རབས་་
སོགས་གང་ཅིའི་ཐད་ཆེས་མཐོ་བའི་རྩེར་སོན་པའི་མི་སྣ་མང་དུ་བྱུང་ངོ༌། ། ཡང་སྡེ་འདིའི་
སྐྱེས་ཕོ་མོ་མཐའ་དག་ཆོས་ལུགས་ཡོངས་ལ་དད་གུས་དག་སྣང་ཆེ་བ་དང། ཁྱད་པར་དུ་རང་
ཅག་གི་མེ་ཏོག་ཕོག་པའི་མགོན་པོ་ཡབ་རྗེ་བླ་མ་སྐལ་ལྡན་རྒྱ་མཚོའི་ཐུགས་རྗེ་འཇའ་ཚོན་འོད་
ཀྱི་གུར་ཁང་ཕུབ་པའི་འོག ལེགས་བྱས་ཀྱི་ཕོ་ཉ་རྨ་མེད་པས་བོས་པ་ལྟ་བུས་བོད་ཀྱི་ལྷ་སྐལ་
འཕགས་པ་ཐུགས་རྗེ་ཆེན་པོ་སྐྱབས་ཀྱི་དྭངས་མར་བཟུང་ནས་ཆོས་ཀྱི་སྙིང་བོ་ཡི་གེ་དྲུག་མ་
རྒྱུན་དུ་ཁ་ཏོན་བྱེད་པར་མ་ཟད། ཟླ་ལྔ་བའི་ནང་རྗེ་སྐལ་ལྡན་རྒྱ་མཚོའི་ཕྱག་ལེན་ལྟར་མགུར་
དབྱངས་སྣ་ཚོགས་དང་ཚུལ་མཐུན་པར་མ་ཎིའི་དབྱངས་སྙན་བསིལ་ལྗོངས་ཡུལ་ན་གྲགས་ཆེ་
བ། ཉ་སྟོང་བརྒྱད་གསུམ་ལ་ཡང་སྨྱུང་གནས་དང་བསྙེན་གནས་ཡན་ལག་བརྒྱད་པའི་སྡོམ་
པ་བསྲུང་བ། ཕན་ཚུན་སྐྱིད་སྡུག་གི་སྐབས་སུ་བསམ་པ་བཟང་པོའི་སྒོས་ཕན་འདོགས་ཅི་
ནུས་བགྱིད་པ། ཀུན་གྱིས་ལས་འབྲས་རྩི་ཞིང་ཕ་མར་བྱམས་པ། བྱ་བ་ཅི་བྱས་ཀྱང་ཆོས་
དང་འབྲེལ་བ་ཤས་ཆེ་ལ། ཡ་རབས་ཀྱི་སྤྱོད་ཚུལ་བཟང་པོ་ལྷན་སྐྱེས་སུ་ཡོད་པའི་ཆོས་སྡེ་ཆེན་
པོ་ཞིག་ཡིན་ནོ། །
དེ་ཡང་སེང་གེ་གཞོང་ཟེར་བའི་མིང་གི་གོ་དོན་ལ་བཤད་ཚུལ་མི་འདྲ་བ་གཉིས་ཡོད་དེ།
གནའ་མིའི་ངག་སྒྲོས་ལ། རེབ་གོང་ཤར་ཕྱོགས་ཀྱི་སྟག་ལུང་ཞེས་གྲགས་པའི་རི་རྒྱུད་ཀྱི་
ནགས་ཁྲོད་དུ་བྲག་སེང་གེ་ཟེར་བའི་དབྱིབས་སེང་གེའི་དབྱིབས་འདྲ་བ་ཞིག་ཡོད་པ་དེའི་ཁ་
ཕྱོགས་ནི་ཡུལ་འདིར་འཁོར་ཡོད་པས་སེང་གེ་གཞོངས་སམ་སེང་གེ་གཤོང་ཞེས་བཏགས་ཟེར།
- 75 -

ཡང་སེང་གཤོང་དེབ་ཐེར་གཡས་འཁྱིལ་དུང་གི་སྒྲ་དབྱངས་ལས། འདི་གར་སེང་གེ་གཤོང་
ཞེས་པ་ཡང་འགའ་ཞིག་གིས་ཚོ་བཞིའི་བྲག་སེང་གེ་ཐད་ཀྱི་གཤོངས་ཡིན་པས་དེ་སྐད་བརྗོད་
ཟེར་བ་ཡང་མི་འཐད་དེ། དེ་ལྟར་ན་རེབ་གོང་གཞུང་སྤྱི་ལ་སེང་གེ་གཤོང་ཞེས་ཐོགས་དགོས་2
པ་ལ་མ་ཐོགས་པའི་ཕྱིར། དེས་ན་མཁས་ཤིང་གྲུབ་པའི་དབང་ཕྱུག་རྡོ་རྗེ་འཆང་ཨ་བྷྱའི་
ཞབས་ཀྱིས། རིག་པ་ཁ་དོག་ལྔ་བ་དབང་བོའི་གཞུ། ། བཀྲམ་པ་སེང་ཆེན་རྩེན་པའི་གཤོང་
བ་ན། ། མཆོག་གསུམ་རྟེན་གྱི་བཀོད་པ་རྫོགས་ལྡན་བཞིན། ། བཞེངས་པའི་དཔུང་བ་
རྫོགས་པའི་གྲངས་མ་རིག ། ཅེས་གསུངས་པ་ལྟར་མི་དཔའ་བོ་དང་བཟོ་རིག་གི་ལག་རྩལ་
སེང་གེ་ལྟ་བུ་གནས་པའི་གཤོང་ཡིན་པས་ན་སེང་གེ་གཤོང་ཞེས་བརྗོད་པ་ཡིན་ནོ་ཞེས་་་་
གསུངས། ། སྡེ་འདིའི་རིགས་རུས་ཀྱང་སྔོན་ཆོས་རྒྱལ་མེས་དབོན་རྣམ་གསུམ་གྱི་སྐབས་སུ་རུ་
འདྲེན་སྡེ་བཞིའི་ནང་གི་ཁག་གཅིག་རྒྱ་བོད་ཀྱི་ས་མཚམས་སྲུང་བར་མངགས་པའི་ནང་ནས་རྒྱ་
དང་ཁད་ཉེ་བ་མང་པོ་ཞིག་གིས་རྒྱུའི་ནང་ནས་ཆུང་མ་བླངས་པའི་ལོ་རྒྱུས་ཡོད་པ་དེ་ཡིན་པར་
གྲགས་པའི་སྒོ་དང་བསྟུན་ན་དེའི་སྐད་ཀྱི་བྱིངས་སུ་ཕྱོགས་འདིར་མ་གྲགས་པའི་དབུས་གཙང་
གི་སྐད་ཀྱི་ཟུར་འགའ་ཟུང་སྣང་བ་དང་། ཆ་ལུགས་ཀྱི་སྟེང་ནས་ཀྱང་དབུས་གཙང་ཕྱོགས་ཀྱི་
བོད་པར་མཐུན་ཤས་ཆེ་སྟེ། བུད་མེད་ཀྱི་ཆ་ལུགས་ལྷ་སའི་ཨ་ཕྱི་ལྷ་མོའི་ཟློས་གར་ནང་ན་
བོད་ཀྱི་ལུགས་སྲོལ་གཅིག་ལ་དོར་མ་དམར་པོ་འདི་འདྲ་བ་ཁོ་ན་གྱོན་པ་དང་། མགོ་རྒྱན་བྱུ་
རུའི་པོ་ཐུའུ་ཡང་ལྷ་སའི་བུད་མེད་ཚོས་མགོ་རྒྱུན་སྤ་དྲུག་ཟེར་བའི་དབྱིབས་ཇི་ལྟ་བུ་ཡིན་པ་
དང༌། ལྭ་བ་དང་། ཀོང་པོ་དང་། དྭགས་པོ་ཨེ་བ་སོགས་ཀྱི་གྱོན་པ་ཇི་བཞིན་དུ་གྱུར་པ་
དང༌། མིང་ལ་ཕ་ཝ་ཞེས་བོད་སྐད་སོར་བཞག་ཡོད་པ་སོགས་མང་ཞིང་། ཡིག་རྙིང་འགར་
ལྗོངས་འདིར་རེབ་ཀོང་ཞེས་འབྲི་ཚུལ་ཞིག་ཡོད་པ་ཡང་ཀོང་པོའི་རིགས་རུས་ཡོད་པས་དེ་ལྟར་
བྱུང་བར་གྲགས་སོ། །དེ་ཚོའི་སྐད་ཆའི་ཁྲོད་རྒྱ་སྐད་མང་བའི་རྒྱུ་མཚན་ཁོ་ནས་རྒྱ་རིགས་ཡིན་
པའི་སྒྲུབ་བྱེད་དཔེ་ཆ་དེབ་འགའ་བྲིས་ཡོད་ན་ཡང་། སེར་བོ་སྣང་ཚད་གསེར་དང་། ནག་
པོར་སྣང་ཚད་བུང་ནག་ཡིན་པ་ལྟ་བུར་སོང་མཆི་སྟེ། བོད་སྐད་དག་གསལ་ཅན་ཁོ་ན་བཤད་
པའི་རྨ་ཕར་གྱི་ཁ་སྒང་གི་ཧོས་རིགས་ཀྱི་ལུགས་འཛིན་ཚོ་དང༌། རྒྱ་སྐད་ཁོ་ན་བཤད་པའི་སྐུ་KE
འབུམ་རི་སུལ་གྱི་བོད་པ་ཚོ་སོགས་ལ་བལྟས་ན། སྐད་དང་ཆ་ལུགས་གང་གི་ཐད་ནས་ཀྱང་
གདོང་ཐུག་ཙམ་གྱིས་ཐག་ཨེ་ཆོད་གསལ་ལ། ཟི་ལིང་སྟོང་སྐོར་གྲོ་ཚང་ཕྱོགས་ཀྱི་བོད་པ་it
རྣམས་ཀྱི་ལོ་རྒྱུས་དང་ཆ་ལུགས་དེ་བས་ཀྱང་མི་འཚམས་པ་ཞིག་ཏུ་འགྱུར་དགོས་རྒྱུ་རང་རེད་is
ཅེས་དང༌། དེབ་དཀར་ལས། རྒྱ་ནག་དང་དམག་འཐབ་པའི་གཡུལ་གྱི་ཞིང་ཕལ་མོ་ཆེ་ནི་ao
ཨ་མདོའི་ཡུལ་ཆ་འདི་དག་ཡིན་ལ། རྨ་ཀླུང་བྱང་རྒྱུད་ཀྱི་ཕྱོགས་རྣམས་སུ་རྒྱ་ཁྲག་ཐང་དང་རྒྱ་
- 76 -

དུར་ཐང་ལ་སོགས་པའི་མིང་ཆགས་སའི་ས་མིང་མང་པོ་ཡོད་ཅིང་། དེ་དག་ཏུ་རྒྱ་དང་འཐབ་
མོ་བཀྱེ་བའི་གཏམ་རྒྱུད་ཀྱང་གནས་སོ། ། དེར་མ་ཟད་ཨ་མདོའི་རིགས་དེ་ཕལ་ཆེར་སྔོན་གྱི་
དམག་མི་ཕྱོགས་དེར་སླེབས་པ་དག་ལས་མཆེད་པར་མངོན་ཞིང་། ཞེས་གསུངས་པ་དང་
མཐུན་པར་འདི་གའི་ཕ་མེས་ཀྱི་ངག་རྒྱུན་ལ་ཡང་ཐང་གི་རྒྱལ་རབས་ཀྱི་སྐབས་སུ་བོད་ཀྱི་ཆོས་
རྒྱལ་མེས་དབོན་ཚོས་རྒྱ་དང་བོད་དམག་འཐབ་པའི་སྐབས་ཤིག་ལ་རྒན་གྱའི་ཐང་དུ་དམག་
ཚོགས་བྱས་པའི་ཚེ་དབུས་གཙང་གི་དམག་འགའ་ཞིག་ས་འདིར་འོངས་ནས་གཞི་བཟུང་བ་
ལས་བྱུང་བ་ཡིན་ལ། དེ་ཡང་གཙང་ངམ་ལྷ་སའི་སྟོད་ཕྱོགས་ཀྱི་མི་ལྔས་གཞི་བཟུང་བ་ལས་ཡ་
མགོ་བོད་སྟོད་ཚོ་བ་ལྔ་དང་། བོད་དམག་བཅུ་དཔོན་ལྔས་གཞིར་བཟུང་བ་ལས་མ་མགོ་བཅུ་
སྐོར་ལྔ་བྱུང་ཞིང་། བཟའ་ཟླ་རྒྱ་མོ་ཚོ་བྱས་ནས་བྱིས་པ་རྣམས་མ་དང་འགྲོགས་ཡུན་རིང་བས་
སྐད་རིགས་ཀྱང་འདི་འདྲར་གྱུར་པ་ཡིན་ཞེས་དམངས་ཁྲོད་དུ་གླེང་འདུག དེ་ཡང་བོད་ལྷ་
སའི་སྟོད་ཕྱོགས་ཀྱི་མི་ལྔས་གཞི་བཟུང་བའི་ཚོ་བ་གྲངས་ལྔ་ཡོད་པས་བོད་སྟོད་ཚོ་བ་ལྔ་ཞེས་
བརྗོད་པ་དང་། འདིའི་ཚོ་བ་གཅིག་ལ་གཙང་ཚོ་བ་ཞེས་པ་ཡང་འདིས་ཤེས་སོ་ཟེར། མ་
མགོ་བཅུ་དཔོན་ལྔས་གཞི་བཟུང་བའི་སྡེ་བའམ་སྐོར་ལྔ་ལ་བཅུ་སྐོར་ལྔ་ཞེས་བརྗོད་རྒྱུ་ལ་ཕྱིས་
སུ་ཆུ་སྐོར་ལྔ་ཞེས་ཟུར་ཆག སྔོན་ལི་ཀྱུ་ལ་སྡེ་བ་གོང་འོག་གཉིས་ཡོད་པས་གྲངས་ཚང་ལ་ད་
ལྟ་དེ་གཉིས་གཅིག་ཏུ་བྱས་པ་ཡིན་ལ། ལྔ་ཚན་གཉིས་ཀྱིས་ཐོག་མར་གཞི་བཟུང་བའི་སྟབས་
ཀྱིས་རྒྱའི་སྐད་དུ་བུའུ་ཐུན་ཞེས་པ་ཡང་གྲངས་ཀྱི་ལྔ་ལས་གཞན་དུ་བཤད་མི་རུང་བའི་རྒྱུ་
མཚན་དེ་ཡིན་ཟེར་རོ། ། དེས་ན་བཟོ་རིག་འཕྲུལ་གྱི་མེ་ཏོག་རྒྱས་པའི་ཞིང་ས་སེང་གཤོང་གི་
སྡེ་འདིར་རབ་བྱུང་བཅུ་གསུམ་པའི་མེ་གླང་དང་སྤྱི་ལོ1757ལོར། མཁས་གྲུབ་ཆེན་པོ་སྨན་
འཚོང་བདེ་ཆེན་གོང་མ་བློ་བཟང་བསྟན་འཛིན་རྒྱལ་མཚན་འཁྲུངས། དགེ་བཤེས་ཤེས་རབ་
བསྟན་འཛིན་ལས་རབ་ཏུ་བྱུང་། བཅུ་བ་ལ་དགོན་ཆེན་དུ་ཞབས་དྲུང་དཀྱུས་མའི་ལུགས་ཀྱི་
ཆོས་གྲྭར་ཞུགས། དབུ་ཕར་གྱི་མཐའ་དཔྱོད་འགའ་དང་གསེར་ཕྲེང་བློ་འཛིན་གྱིས་སློབ་
གཉེར་རྡོ་རུས་ཐུག་པ་གནང༌། ཉི་ཤུ་བ་ལ་སྤྱང་ལུང་ཁྲི་རྒན་ལས་བསྙེན་པར་རྫོགས། དུས་
འཁོར་དང་རྒྱུད་པའི་སློབ་དཔོན་མཛད། རྒྱུད་ཁྲིའི་སྐབས་མེརྒན་དབུ་མཛད་བློ་བཟང་
བསྟན་འཛིན་སྨད་ནས་ཡོང་། དངུལ་སྲང་བཞི་བརྒྱའི་རྒྱུ་རྐྱེན་སྦྱར་བ་ཉིད་ནས་ཁུར་བཞེས་
ཀྱིས་རྒྱུད་ཁང་གསར་བསྐྲུན་བགྱིས། ས་སྦྲུལ་ལོར་ཚོགས་ཆེན་ཁྲིར་བཞུགས། སྐབས་ཤིག་
མཚན་ཕྱེད་མལ་དུ་བཞུགས་འདོད་མེད་པ་ལྟ་བུས་ར་སྐོར་དུ་འཆག་པར་གཟིམ་ཁང་བརྡིབས།
དེ་ནས་བཟུང་ཁྲི་བ་སྔ་མ་འགའ་ཞིག་གཤེགས་པའི་གེགས་ཞི། རྟ་མགྲིན་ལྕགས་རལ་གྱི་རྣལ་
འབྱོར་པ་ནུས་ལྡན་དུ་གྲགས། དེ་ཉིད་ཀྱི་ཆོས་སྐོར་དང་། དུས་འཁོར་བདག་འཇུག་ངག་
= 77 -

འདོན་སོགས་རྩོམ་པ་འགའ་ཞིག་སྣང༌། དུས་རྒྱུན་ནམ་སྟོད་ལམ་རིམ་དང་གསེར་འཕྲེང་
གཉིས་སྐྱོར་ཞིང་། ནམ་སྨད་ཕྱག་སྐོར་གཙོར་འདོན་མཛད་པ་སོགས་ཐུགས་དམ་ཉིན་མཚན་
མེད། ཡང་མཐུ་སྟོབས་ཀྱི་དབང་ཕྱུག་བྲག་དཀར་སྔགས་རམས་པའི་ཡང་སྤྲུལ་ཐུལ་མོའི་སྐུ་
ཕྲེང་། ཡ་མགོ་སྡེ་བ་ནས་མི་ཕམ་ཟླ་བའི་སྐུ་ཕྲེང་གཉིས། ནང་སོ་སྐུ་སྐྱེས་བསོད་ནམས་རྒྱ་
མཚོའི་སྐུ་ཕྲེང་གཅིག ཐོག་མའི་གཞི་འཛིན་བླ་མ་རྣམ་གསུམ། དགོན་ཆེན་གྱི་དགེ་བའི་
བཤེས་གཉེན་ཆེན་པོ་བིས་པ་ཚང་གི་ཡོངས་འཛིན་དགེ་འདུན་རྒྱ་མཚོ། སྔགས་རམས་པ་
སྒྲོལ་མ། བྱང་རྩེ་བློ་བཟང་ཚུལ་ཁྲིམས། རྗེ་ཞྭ་དམར་བའི་དངོས་སློབ་ཀུན་སྤངས་ཏེ་ལོ་བ།
པཎ་ཆེན་གོང་མའི་བུ་ཆེན་དགེ་འདུན་ཞབས་དྲུང༌། འདིས་ སོག་པོ་ནས་དགོན་པ་ཉེར་
བཞིའི་དགོན་བདག་བྱས། ཉང་སྣང་མཛད་རྡོ་རྗེའི་ཐུགས་སྲས་སྔགས་འཆང་ཡུམ་འབུམ་
སྐྱབས་དང་། སྒྲོལ་མ་སྐྱབས་གཉིས་ཀྱི་སྐུ་དུས་སུ་སེང་གེ་གཤོང་མཆོད་རྟེན་བཞེངས་པར་
འགྲོ་མགོན་ཞབས་དཀར་བས་རབ་གནས་དང་མཐུན་རྐྱེན་སྦྱར། ད་དུང་བཟོ་ཆེན་བི་ཤུ་
ཀརྨའི་སྤུན་དུ་རྩེན་པ་པཎ་ཆེན་བློ་བཟང་ཆོས་རྒྱུན་གྱི་ལྷ་བྲིས་པ་བསོད་ནམས་མགོན་པོ། ཡ་
མགོའི་ཇོ་སྐུ་དང་མ་མགོའི་བྱམས་ཆེན་སྔ་མ་དག་བཞེངས་པའི་བཟོ་རིག་པ་བསྟན་པ་རྒྱ་མཚོ།
སྔགས་འཆང་འཇམ་དབྱངས་བློ་གྲོས་དང༌། གཙང་པཎྜི་ཏ་རྣམ་གཉིས་ཀྱི་ལྷ་བྲིས་པ་རྡོ་རྗེ་
ཐར། ཞྭ་དམར་པཎྜི་ཏའི་ལུང་བསྟན་ལྟར་བྱམས་ཆེན་བཅུ་གསུམ་བཞེངས་པའི་བཟོ་རིག་
དགེ་སློང་བསྟན་འཛིན། ཨ་རོལ་རྡོ་རྗེ་འཆང་ལ་དུས་འཁོར་བློས་བསླངས་བཞེངས་པའི་བཟོ་
བོ་བསྟན་འཛིན་དང་སྐལ་བཟང་རྒྱལ། མདོ་དབུས་གཙང་གསུམ་ན་ཕྱག་རྩལ་གྱི་སྐད་གྲགས་
ཆེ་བའི་ལྷ་བྲིས་པ་ཚེ་རིང་དོན་གྲུབ་བཅས་དང་། ད་ལྟ་ཡང་བཟོ་རིག་པདྨའི་སྐྱེལ་ཚལ་དུ་
གྲགས་པ་སེང་གེ་གཤོང་ནི་བཟོ་བོ་བི་ཤྭ་ཀརྨའི་འཕྲིན་ལས་སྤེལ་བའི་ལྗོངས་ཆེན་པོ་ཞིག་ཡིན་
ལ། ལོ་གྲངས་བརྒྱ་ཕྲག་དུ་མའི་རིང་ལ་སྟོད་དབུས་གཙང་ནས་བཟུང་སྟེ་མཐོ་བ་རྒྱལ་བོའི་
མདུན་བཟོ་བ་དང་། དམན་པ་ཁང་ཁྱིམ་ཡོ་བྱད་ཕྲན་བུའི་སྟེང་གི་རི་མོ་ཚུན་ཆད་ཕྱོགས་འདི་
ན་མེད་ཅེས་བྱ་བ་དཀོན་པར་སྣང་ངོ་། ། ཁོ་ཚོའི་བཟོ་རྩལ་གྱི་ཕྱོགས་ནས་ད་ལྟ་ཡང་མངོན་དུ་
གྱུར་པ་ནི། རོང་བོ་དགོན་ཆེན་ཚོགས་ཆེན་འདུ་ཁང་ཆེན་མོར་བཞུགས་པའི་རྗེ་ཡབ་སྲས་ཀྱི་
སྐུ་བརྙན་གསེར་གྱི་ལྷུན་པོ་ལྟ་བུ་དང་། བླ་སྐུའི་སྐོར་དང་། འདུ་ཁང་གཉིས་དང་། སྐུ་
གདུང་ལྷ་ཁང་ཆེན་མོ་གསུམ་གའི་གྱན་ཐང་གི་སྐོར། སེང་གེ་གཤོང་ཡ་མགོ་ཚང་གི་འདུ་ཁང་
གི་ཚོན་རིས། མ་མགོ་ཚང་གི་བྱམས་ཁང་གི་རི་མོ་དང་བཅས་པའི་རྟེན་བརྟེན་པ་སོགས་ལ་
མཇལ་ན་གསལ་བོ་རྟོགས་ཐུབ། སྡེ་འདི་ཁ་གཉིས་ཀྱིས་རང་རེའི་རྒྱལ་ཁབ་ཆེན་པོའི་ལག་
རྩལ་གྱི་ཁྲོད་དུ་འགྲན་ཟླ་མེད་པའི་གོ་ས་བཟུང་འདུག་གོ ། དེ་ལྟར་ཆོས་སྲིད་གཉིས་ཆར་ནས་
— 78 -

འགྲན་ཟླ་བྲལ་བའི་སྡེ་ཚོ་འདི་ནས་མཁས་བཙུན་བཟང་གསུམ་འཛོམས་པའི་མི་སྣ་མཐའ་ཡས་
པ་བྱུང་ངོ༌། ། ལར་ཡུལ་སྡེ་འདི་ཉིད་མཁའ་འགྲོ་མའི་གནས་སུ་གྲགས། ཆུ་མིག་དམར་པོ་
དང༌། སིནྡྷ་ར་དང་འོ་མ་ཅན་གྱི་ཤིང་མང་བ་བཅས་དེའི་རྟགས་སུ་བཤད་དོ། ། སྡེ་འདིའི་
མི་རྣམས་ཆུང་དུས་ནས་མཆོག་གསུམ་གྱི་ཞིང་ལ་དད་གུས་དང་ལྡན་ཞིང་། ལྷག་པར་གོང་ས་
སྐྱབས་མགོན་སྐུ་ཕྲེང་རིམ་བྱོན་གྱིས་ཐོག་དྲངས་ 
པའི་བླ་མ་སྐྱེས་ཆེན་དམ་པ་རྣམས་དང་།
དགེ་འདུན་པའི་ཚོགས་ལ་གུས་མཆོད་ལྷུར་ལེན་པ་དང༌། ངན་སློང་དང་ཉམ་ཐག་རྣམས་ལ་
བྱམས་བརྩེ་ཆེ་བས་ཟས་གོས་ཡོ་བྱད་བཅས་ཕངས་མེད་དུ་སྦྱིན་པ་སོགས་ལྷན་སྐྱེས་ནས་བཟང་
བོའི་ རིགས་ཀྱི་བག་ཆགས་སད་དེ་ དགེ་ སྡིག་བླང་དོར་གྱི་སྤྱོད་ པ་ ཤིན་ ཏུ་ གཙང་ བ་ དང༌།
མཐའ་དྲིལ་ན་སེར་སྐྱ་མཐའ་དག་གི་རང་བཞིན་གསེར་ལས་བཟང་ཞིང་ཕ་མར་བཀུར་བ།
ཤེས་རྒྱ་ཆེ་ཞིང་སྤྱི་དོན་གཉེར་བ། བློ་ཁོག་ཡངས་ཤིང་མི་ཆོས་ལ་མཁས་པ། མིག་ཡ་རབས་
ལ་ལྟ་ཞིང་ཡིད་དྲང་བ། ངག་འཇམ་ཞིང་སེམས་བསྐྱེད་བཟང་བ། དཔའ་རྩལ་གེ་སར་ལ་
འགྲན་པ་དུས་ཀུན་བདེ་སྐྱིད་ཀྱིས་ཁྱབ་པའི་ཡུལ་སྡེ་ཕུན་སུམ་ཚོགས་པ་ཞིག་ཡིན་ནོ། །
ཡང་བྲག་དཀར་ཞེས་པའི་མིང་གི་གོ་དོན་ནི། གནས་རིའི་བྲག་གི་ཁ་དོག་ཡུལ་སྡེར་
ཐོགས་པར་མངོན། རུས་རྒྱུད་ནི་ཡོངས་གྲགས་ལྟར་ན། ང་ཚོས་ཆ་རྒྱུས་ཆེ་ཤོས་གྲས་ཀྱི་
བསེ་རིགས་སུ་གཏོགས་པར་བཤད་མོད། འོན་ཀྱང་ལོ་རྒྱུས་སྨྲ་བ་ཁ་ཤས་ཀྱིས་འབྲི་གུང་སྐྱོབ་
པའི་ཡབ་མེས་ཀྱི་རྩ་བའི་རུས་ཁུངས་ལྟར་འབྲི་ཡིན་ཟེར། དེ་ལྟར་ན་འབྲི་ཉི་མ་དཀར་པོའི་བུ་
ཆེ་བ་དཔའ་བོ་སོ་གད་རྨ་ཆེན་སྦོམ་རའི་མགུལ་གྱི་ཁྲུས་ཀྱི་རྫིང་བུའི་ཁར་ལྷ་མོ་དང་བཤོས་པས་
ཟླ་དགུ་ངོ་བཅས་འདས་པའི་མཚམས་སུ་ལྷ་མོ་དེས་འབྲུ་སོ་གད་ཀྱི་རིགས་ཀྱི་མྱུ་གུ་བར་སྣང་is
ནས་སྐྱུར་བ་དེ་ལ་སྐྱུ་ར་སོ་དགུ་པ་ཞེས་བཤད་ཀྱང་དོན་དུ་རུས་ཆེན་དྲུག་གི་ནང་ཚན་འབྲུ་ཡིན་is
པ་དེ་ལས་གཡོལ་ཐབས་མེད་པ་དེ་རེད་ཟེར། སྡེ་འདིར་བྲག་དཀར་སྔགས་རམས་པ་བློ་
བཟང་བསྟན་པ་རབ་རྒྱས་འཁྲུངས། དེ་ནས་རབ་བྱུང་བཅུ་གཅིག་པའི་ཆུ་སྦྲུལ་དང་སྤྱི་ལོ་
1652ལོར། དེའི་སྤྲུལ་སྐུ་བློ་བཟང་བསྟན་པའི་རྒྱལ་མཚན། བྲག་དཀར་སྔགས་འཆང་is
གཟུངས་འབུམ་དང་། བོལ་བཟའ་རྡོ་རྗེ་སྨན་གཉིས་ཀྱི་སྲས་སུ་སྐུ་བལྟམས། དགུང་ལོ་
བཅུ་གསུམ་པར་ཡབ་རྗེ་སྐལ་ལྡན་རྒྱ་མཚོ་ལས་རབ་ཏུ་བྱུང༌། བཅུ་བདུན་པར་དབེན་གནས་
བཀྲ་ཤིས་འཁྱིལ་གྱི་སྒྲུབ་གྲྭར་ཞུགས། ཉི་ཤུ་བ་ལ་རྒྱལ་སྲས་རིན་པོ་ཆེ་ལས་བསྙེན་པར་རྫོགས།
སུམ་ཅུའི་བར་ཡབ་རྗེ་བླ་མའི་དྲུང་ན་གདམས་ངག་ཅི་འདོད་དུ་གསན། སྒོམ་སྒྲུབ་པ་ལ་
འབད་པའི་སྐབས་ཤིག་གཟིམ་ཁང་གི་ཕྱི་རོལ་ན་སེམས་ཅན་མང་པོ་ཞིག་གིས། ན་མོ་བཛྲ་བྷོ་
ར་ཝ་ཡ་ཞེས་པའི་སྒྲ་འབྲུག་ལྟར་སྒྲོག་བཞིན་སྐོར་བ་བྱེད་པ་ཐོས། དེ་ནས་བླ་མའི་བཀའ་ལྟར་
- 79 -

དགུང་ལོ་སུམ་ཅུ་བ་ལ་དབུས་སུ་ཕེབས་ཏེ་སྨད་རྒྱུད་གྲྭ་ཚང་གི་ཆོས་སྒོར་ཞུགས་ནས་ལོ་དགུའི་
རིང་ལ་རྟག་བརྩོན་གནང་ཞིང་ལོ་གསུམ་རིང་ལ་བཀའ་ཆོས་གསན་པར། གསན་ཡིག་ལ་
ཤོག་གྲངས་བཞི་བརྒྱ་ལྷག་ཡོད་འདུག སྨད་རྒྱུད་དུ་བཞུགས་སྐབས་ཤིག་སྡེ་སྲིད་སངས་རྒྱས་
རྒྱ་མཚོའི་བཀས་ལྕགས་མཁར་གྱི་སློབ་དཔོན་ལ་གང་འོས་ཐམས་ཅད་ལྷ་དང་བླ་མར་བརྟག་ཞུ་
གནང་བར་བླ་མ་འདི་ལ་བབས་པ་ན། གྲུབ་ཆེན་སྐལ་ལྡན་རྒྱ་མཚོའི་ཕྱག་བཞེས་ལྟར་ལྕགས་
མཁར་གྱི་སློབ་དཔོན་དུ་བཞུགས་ནས་སྒྲུབ་པ་ལ་ཞུགས་པའི་མནལ་ལམ་དུ་བྱད་རྟགས་སུ་
འབྲུག་སྒྲ་དྲག་ཏུ་སྒྲོག་བཞིན་པའི་ཆར་སྤྲིན་ནག་པོ་རྣམ་པར་འཁྲིགས་ཏེ་སེར་བ་ཆར་བཞིན་བྱོ་
འོངས་པ་རྗེ་ཉིད་བཞུགས་པའི་ཐད་དུ་སླེབས་པ་ན་བུད་མེད་རྒྱན་ལྡན་ཞིག་གིས་ནམ་མཁར་
དར་ནག་ཆེན་པོ་བཏིངས་པས་ཕར་བཅད་དེ་ཐོག་ཏུ་ཅུང་ཟད་ཀྱང་འབབ་དུ་མ་བཅུག་པ་སྲུང་
མ་དཔལ་ལྡན་ལྷ་མོ་ཞེས་ཡིན་གསུངས། གཏོར་མ་བརྡབས་ཚེ་གཏོར་རྩེ་ནས་མེ་མཆེད་པ་
སོགས་ཀྱིས་ནག་ཕྱོགས་བརླགས་པའི་སྒྲུབ་རྟགས་བསྟན་པ་དང་ཆོས་ཀྱི་དབུ་འཕངས་བསྟོད་
པ་མཛད། དེ་ནས་སློབ་དཔོན་ཉི་ཤུའི་སྐོར་བྱ་ཁྱུང་དུ་སླེབས་པའི་ལམ་བར་ཆོས་རྒྱལ་དཀར་
པོ་ཞིག་གིས་གྲུབ་དབང་རང་གི་རྟའི་ཆིབས་ཁ་ནས་ཁྲིད་པའི་ཉམས་ཤར་བ་དང་། རྨ་ཆུ་ལ་
གྲུ་བཏང་ནས་ཕེབས་ཚེ་ཆུའི་གཉེར་མ་རེ་རེའི་སྟེང་ན་ཐུབ་པའི་དབང་བོའི་སྐུ་རེ་བཞུགས་པའི་
ཉམས་ཤར། ཁྲི་ཀ་ནས་འབྱོན་པའི་ལམ་ཁར་ནོའུ་རོང་གི་ཆུ་ཁར་ཁྲི་ཀའི་གཞི་བདག་ཆེན་པོ་
སྟོད་མི་ལ་སྨད་སྦྲུལ་འཁྱིལ་བ་ལྟ་བུ་དེས་ས་འདི་བར་ལ་སྐྱེལ་མ་བྱས་ཏེ་ད་ནངས་ཕྱིར་ཕེབས་
སོང་གསུངས། དགུང་ལོ་བཞི་བཅུའི་ནང་གཤེགས། ད་དུང་དེའི་ཡང་སྤྲུལ་དོན་ཡོད་
བསྟན་པ་རྒྱ་མཚོ་དང༌། ཨ་ལགས་སྒོ་དམར་ཚང་གི་སྐུ་ཕྲེང་གཅིག་བཅས་ཀྱང་འཁྲུངས་སོ། །
མགྲོན་ལུང་ཞེས་པ་ནི། གནའ་མིའི་ངག་རྒྱུན་ལ། ཡུལ་དེའི་མི་རྣམས་བྱིངས་མགྲོན་
བུས་སྤུས་པའི་གྱོན་ཆས་ལ་ཤིན་ཏུ་དགའ་བས་དེ་ལྟའི་ཐ་སྙད་ཀྱིས་འབོད་ཟེར། མཆེད་
ཁུངས་ནི། ལི་ཐང་ནས་ཉག་ཆུ་བརྒལ་བའི་ཤར་ན་མི་ཉག་གི་ཡུལ་ཡོད་པ་དེར་མི་ཉག་དགའ་
བཞི་དགོན་སོགས་ས་སྐྱ་བ་དང་། མི་ཉག་སྐྱི་ལི་དགོན་སོགས་དགེ་ལུགས་པའི་དགོན་པ་མང་
པོ་དང་། མི་ཉག་གི་བྱང་མཐའ་ཧོར་ཁོག་དང་ཉེ་སར་རྒྱལ་དབང་རིན་པོ་ཆེའི་གདན་ས་
མགར་ཐང་དུ་གྲགས་པ་སོགས་ཡོད་པ་དེ་དག་གི་ཤར་དུ་རྒྱལ་མོ་རོང་ཡོད་པ་དེ་ལ་ནང་གསེས་
ཀྱིས་དབྱེ་ན། ཁྲོ་སྐྱ། སོ་མང་། ཅོག་རྩེ། མགྲོན་ལུང་སོགས་རྒྱལ་ཁག་བཅོ་བརྒྱད་ཡོད་
ཅིང་། དེང་སང་བཅུ་གསུམ་ཙམ་ལས་མེད་པར་གྲགས། ཕྱི་མའི་གྲས་ལས་འདིར་གྱེས་
པར་བཤད། འདི་དང་བྲག་དཀར་གཉིས་ཀྱི་རུས་རྒྱུད་ནི་སྔར་བཤད་པ་ལྟར་རོ། ། སྡེ་
འདིར་སྨད་རྒྱུད་སྔགས་རམ་པ་དགེ་འདུན་བསྟན་འཛིན་དང༌། ཀུན་སྤངས་རི་ཁྲོད་པ་
- 80 -

འབག་དམར། སྡེ་སྣོད་རྒྱ་མཚོའི་དགོངས་དོན་ལུང་དང་རིགས་པས་འབྱེད་པ་ལ་སྨྲ་བའི་ཁྱུ་
མཆོག་ཏུ་གྱུར་པ་སྒྲུབ་སྡེ་བཀྲ་ཤིས་འཁྱིལ་བའི་བྱིངས་འདྲེན་ཆེན་མོ་ཨ་ཁུ་ཀུན་ཐར་རྒྱལ།
སྒྲུབ་ལ་རྩེ་གཅིག་ཏུ་གཞོལ་བའི་གནས་བརྟན་ཆེན་པོ་དཀོན་མཆོག་རྒྱ་མཚོ་རྣམས་འཁྲུངས།
དེ་ལྟར་ཁག་གཉིས་སུ་གྱེས་པའི་སྡེ་ཚོ་འདི་གཉིས་ནི་སྨོན་ཤོག་སྒོ་དམར་ལ་གཏོགས་པར་བཤད།
ཡང་ཁ་གཅིག་གིས་ཧོར་ནག་གི་གྲས་ཡིན་ཞེས་བཤད་ཚུལ་གཉིས་ཡོད་དོ། །
རྒྱ་ཚང་མ་ནི་སེང་གེ་གཤོང་ཡ་འགོ་ནས་གྱེས་ཞེས་གནའ་མའི་ངག་སྒྲོས་སུ་གླེང་། དེ་
ལྟར་ན་རུས་རྒྱུད་ཀྱང་དེར་གཏོགས་དགོས། སྡེ་འདིར་ཀུན་སྤངས་འདུལ་འཛིན་པ་ཆེན་པོ་
རྒྱུ་ཚང་ རི་ ཁྲོད་ པ་ སོགས་ མཁས་ མཛངས་ འཕྲུལ་ ལྡན་ གྱི་ སྐྱེས་ཆེན་ དམ་ པ་ མང་ དུ་ བྱོན།
གཞན་ཡང་སྡེ་འདིའི་མི་རྣམས་བློ་ཁོག་ཡངས་ཤིང་། ཕྱི་ཐག་རིང་བ། ལས་འབྲས་བརྩི་
ཞིང་ཚོང་ལས་དང་ངལ་རྩོལ་ལ་དགའ་བ། ལྷ་ཆོས་དང་མི་ཆོས་ཕེར་བ། ཕ་མེས་ཀྱི་སྲོལ་
བཟང་རྣམས་བརྟན་སྲུང་བྱེད་པ་སོགས་ཡ་རབས་ཀྱི་སྤྱོད་བཟང་ལས་ནམ་ཡང་མི་འདའ་བའི་
ཡུལ་སྡེ་བཟང་བོ་ཞིག་ཡིན་ནོ། །
ཧོར་རྒྱ་ནི། ཧོར་ནག་ལ་ཁ་ནས་མཆེད་ཟེར་བ་ལྟར་ན། རུས་མགོ་ཡང་ཧོར་ནག་ལ་
ཁར་གཏོགས་དགོས་ལ། ཡང་ཁ་ཅིག་གིས་ཁྲི་ཀའི་སྒོ་མེ་ཧོར་རྒྱུ་ནས་གྱེས་ པར་ བཤད།
སྤྱིར་ཧོར་ཞེས་པ་བོད་ཡིག་གི་ནང་དུ་བཤད་པའི་ཧོར་ལ་སྐབས་དོན་མི་འདྲ་བའི་སྒོ་ནས་ངོས་
འཛིན་མི་འདྲ་བ་བྱེད་དགོས་ཀྱང་སྐབས་འདིའི་ཧོར་ནི་སྔར་བཤད་པ་ལྟར་རེབ་གོང་ནང་ཁུལ་
གྱི་ཧོར་ཞེས་པའི་ཐ་སྙད་ཀྱིས་འབོད་སྟངས་ཆགས་ཡོད་པ་དེ་དག་གི་གྲས་སུ་གཏོགས་པར་
བཤད། སྡེ་འདིར་གདན་རབས་སོ་བཞི་བ་གཡེར་གཤོང་སྤྲུལ་བའི་སྐུ་བློ་བཟང་རྒྱལ་མཚན་
གྱི་ཡོངས་འཛིན་ཧོར་རྒྱུའི་རབ་འབྱམས་པ་ཛམ་ཕྲུག་ཅེས་གྲགས་པ་དེ་ཉིད་དང༌། འགྲོ་
མགོན་ཞབས་དཀར་བའི་དངོས་སློབ་ཧོར་རྒྱུའི་སྐུ་སྐྱེས་ཚང་དང་། ལུང་རིགས་སྨྲ་བའི་ཁྱུ་
མཆོག་དགེ་བཤེས་འཇིགས་མེད་རབ་འབྱམས་པ་དང༌། རྣམ་དཔྱོད་གཞལ་མེད་ཁང་ཆེན་
མང་ཐོས་ནོར་བུའི་གཏེར་གྱིས་གང་བ་ཟླ་བྲལ་རིག་པའི་དཔའ་བོ་རོང་བོ་གྲྭ་ཚང་གི་དགེ་
བཤེས་ཧོར་རྒྱུ་ཚང་དང༌། ད་དུང་ཟླ་མེད་སྙིང་སྟོབས་ཆེ་བའི་སྟག་ཤར་ཡང་མང་དུ་བྱུང་
ངོ༌། །
ཡང་རྒྱལ་པོ་རླངས་ཚང་ཟེར་བའི་རྒྱུ་མཚན་ནི། བོད་ཀྱི་མིའི་གདོང་དྲུག་གི་ནང་ཚན་
ཨ་ལྕགས་འབྲིའི་གདུང་རྒྱུད་ལ། འབྲིའི་རྒྱལ་ཕྲན་བཅུ་གཉིས་མཆེད་ལ། དེའི་ནང་གསེས་
རྒྱལ་རབས་ལྔ་བ་དེ་ག་ནི། ཤར་དོ་གུང་སྐྱ་བོ་རུ་རིང་བྱ་བ་ཡིན། དེ་ཉིད་ཀྱིས་ཐེལ་ཆུ་མ་མ་
ལུང་ཆེན་ཟེར་བའི་ས་བཟུང་བས་ན་རྒྱལ་བོ་ཞེས་པའི་མིང་ཐོགས་པར་བཤད། ཕ་རུས་
- 81 -

དཀར་པོ་ཁྱུང་རུའི་རྒྱུད་པ་དེ། སྔོན་གྱི་འབྲས་ཁྲ་བོ་བུ་རྒྱུད་ཨར་རྗེ་གཙུག་གསུམ་ཟེར་བ་དེ་
ལ་སྲས་གནམ་ལྷ་མཆེད་བརྒྱད་ཡོད་པའི་ལྔ་བས་སྲས་སུ་སྤྲུལ་བའི་མིང་ལ་མང་ལྡོམ་སྟག་བཙན་
ཟེར། དེའི་ཇོ་མོ་རོང་བཟའ་ཁྱི་ལྕམ་ལ་རེ་ཞིག་སྲས་མ་བྱུང་པས་ལྷ་ཡུལ་ཏུ་བྱོན་ཏེ་རང་གི་
གཅེན་རྣམས་ལ་དྲིས་པར། དེ་རྣམས་ནས་འདི་སྐད་ཟེར། རང་རེ་ལྷ་སྲས་མཆེད་བརྒྱད་
ཀྱིས། ། ཁྱེད་ནི་མི་ཡི་སྲས་སུ་སྤྲུལ། ། བུ་དང་སྲས་མེད་ཐུགས་ཆད་ན། ། ཟླ་བ་བཅུ་གསུམ་
སྒྲུབ་པ་མཛོད། ། ཡི་དམ་བསྒོམས་ལ་གསང་སྔགས་བགྲོངས། ། ལོ་གསར་ཟླ་བ་བཅུ་གསུམ་
ལ། ། ལྷ་རི་གཉན་པོ་ཅན་དུ་བྱོན། །བསང་དང་མཆོད་པ་གསོལ་བ་ཐོབས། ། ལྷ་ཚངས་
སྲས་མོ་འགྲུབ་པ་ན། །ལྷ་ཡི་ལུས་ལ་མི་ཡི་བརྒྱུད། །རིགས་རྒྱུད་ཁྱད་དུ་འཕགས་པ་འོང་། །
མི་རབས་བདུན་ཅུ་རྩ་གསུམ་བར། ། བླ་མ་དང་མི་དཔོན་རྒྱུན་མི་ཆད། ། སེམས་ཅན་ཀུན་
གྱི་འདྲེན་པ་དང༌། ། དཔའ་བོས་རྒྱལ་ཁམས་འདུལ་བ་དང་། ། གྲགས་པས་ས་སྟེང་ཁེབས་
པ་འོང་། །ཞེས་གསུངས་པ་དང་མཐུན་པར་མི་ཡུལ་དུ་བྱོན་ཏེ་སྒྲུབ་པ་མཛད། ལོ་གསར་གྱི་
ཟླ་བ་ལྷ་རིའི་རྩེར་བྱོན་ཏེ་མཆོད་པ་མཛད་པས་ནམ་མཁའ་ལས་འཇའ་ཚོན་སྣ་ལྔ་བྱུང་ཞིང་
བར་སྣང་ལ་རོལ་མོའི་སྒྲ་སོགས་ཆོ་འཕྲུལ་སྣ་ཚོགས་བྱུང་བས། ཚངས་སྲས་ལྷ་མོའི་འཁོར་
བརྒྱད་དང་བཅས་པ་བྱོན་པར་གཟིགས་ཏེ། ཆུང་མ་མཛད་པར་གསོལ་བ་བཞིན་འཁོར་
རྣམས་འོད་དུ་ཡལ། ལྷ་མོས་ཞལ་གྱིས་བཞེས། རྡོ་རྗེ་རྣམ་འཇོམས་ཀྱི་ཁྲུས་ཆུས་ཇོ་མོའི་སྐུ་
ལུས་བཀྲུས་ནས་ཡུལ་དུ་བྱོན། ཡུན་རིང་བོར་སྲས་མ་བྱུང༌། སྐབས་ཤིག་ནམ་མཁའ་ནས་
རང་སྒྲ་ཞིག་ལ། མང་སྡོམ་སྟག་བཙན་དམག་ལ་བྱོན། ། རྒྱ་དམག་བོད་དུ་ལྷགས་དོགས་
ཡོད། ། རྒྱ་དམག་བོད་དུ་ལྷགས་པ་ན། ། ཁྱོད་མིན་གང་གིས་ཐུབ་མི་འགྱུར། ། ཞེས་བྱུང་
བས་མང་ལྡོམ་གྱིས་རྟ་ངང་དཀར་གཡུ་གཤོག་ལ་ཆིབས། ། དངུལ་དཀར་གྱི་དུང་ཁྲབ་དང་
ཤེལ་དཀར་གྱི་རྨོག་དེ་གྱོན། འོད་འབར་གྱི་མཚོན་བཏགས་ནས། ནམ་མཁའ་ལ་ལྷ་དམག་
དང༌། ཆུ་རྒྱུད་ལ་ཀླུ་དམག་རྣམས་འགྲིམ་ཏུ་བཅུག་སྟེ་བྱོན་པས་རྒྱ་རྣམས་བྲོས་ཏེ་གཡུལ་ལས་
རྒྱལ། སྐབས་དེར་སྨན་བཙུན་གྱིས་ལྷ་ཡུལ་ནས་ཁྲིད་པའི་དུང་གི་མཛོ་མོ་བྲོས་པ་མང་ལྡོམ་
གྱིས་བཀག མཛོ་མོ་མི་འགྲོ་བའི་ཕྱག་རྒྱས་བཅིངས་ཏེ་རྡོ་ཕ་བོང་གུར་འདྲའི་ནང་དུ་བྱོན།
སྒོ་བསྡམས་ཏེ་ཟུར་གཅིག་ནས་གཟིགས་པས། སྨན་བཙུན་གྱིས་མཛོ་མོ་ལ་འོ་མ་བཞོས་པའི་
ཕུད་ཀྱིས་དཀོན་མཆོག་དང༌། མང་ལྡོམ་གྱི་སྐྱབས་ལྷར་མཆོད་པ་ཕུལ། ལྷག་མ་ཆུ་ལ་
བླུགས་ནས། རིགས་རྒྱུད་ཁྱད་འཕགས་བྱུང་བའི་སྨོན་ལམ་བཏབ་པས་མང་ལྡོམ་མཉེས།
དུས་དེར་ནམ་མཁའ་ནས་སྤྲུལ་བའི་ལྷ་རྒྱུད་སྤེལ་རན་པས། སང་ཕོད་དུས་ཀྱི་ད་ཙམ་ན། །
རིགས་ཀྱི་སྲས་བུ་འཁྲུངས་བར་འགྱུར། །ཟེར་བའི་སྒྲ་བྱུང་བ་དང་། མང་ལྡོམ་སྨན་བཙུན་
— 82 -

གྱི་རྩེར་བྱོན་ནས་གཟིམས། ཐོ་རངས་མི་དཀར་རྟ་དཀར་དུ་སྤྲུལ་ནས་མཆེད་བདུན་ལོ་
གསུངས་པ་བཞིན་བྱས་མོད། སྲས་ཇི་ལྟར་འཁྲུངས་ཞུས་པའི་ལན་དུ། མི་བརྒྱུད་ལྷ་རབས་
གསུམ་དུ་ཡོང་། ། གཅིག་གིས་བླ་མའི་བརྒྱུད་པ་འཛིན། ། སེམས་ཅན་ཀུན་གྱི་འདྲེན་པ་
བྱེད། ། གཅིག་གིས་བོད་ཁམས་དཔོན་དུ་འགྱུར། ། བོད་ཁམས་ཀུན་གྱི་རྗེ་བྱེད་ཅིང་། །
གཅིག་གིས་དཔའ་བོའི་རིགས་སུ་ཡོང༌། ། ཞེས་གསུངས། དེ་ནས་ཟླ་བ་བདུན་རྫོགས་དུས།
ཉམས་སད་པའི་ཕྱིར་དུ་བདག་གི་སྲས་མ་ལགས་ཞེས་ལྷ་མོ་ལ་གསུངས་པས། སྲས་འཁྲུངས་
ཁར་སྨན་བཙུན་སྔར་གཟིམས་སར་བྱོན། མནལ་ལམ་དུ་གསེར་གྱི་མཆོད་རྟེན་རིན་པོ་ཆེས་
སྤྲུས་པ་ལ། བང་རིམ་གྲངས་མེད་ཅིང་ཐོག་མཐའ་བར་གསུམ་ལ་རིམ་བཞིན་བླ་མ་ལྷའི་བུ་
དང་བུ་མོ་བསྒྲིགས་པ་ཞིག་པང་དུ་བྱུང་བ་རྨིས། ཡང་སྲས་འཁྲུངས་པ་ལྷ་རིའི་རྩེར་ཁྱེར་ཏེ།
གཡའ་སྒྲོམ་གྱི་ནང་དུ་སྲས་བཞག་ནས། མང་ལྡོམ་གྱི་བུ་ཡིན་ན་མི་བརྒྱུད་ལྷ་ལས་སྲ་བ་དང་།
མིན་ན་བྱ་དང་གཅན་གཟན་གྱིས་ཟ་བའི་སྨོན་ལམ་བཏབ། མིའི་དྲི་མ་ཕོག་པའི་སྟབས་ཀྱིས་
ལྷ་གནས་སུ་མ་ཐོན་པར་ཡུལ་དུ་ལོག དེར་མང་ལྡོམ་ལ་རྒྱུ་མཚན་རྣམས་བཤད་པས་དེ་མ་
ཐག་ཡབ་ཡུམ་གཉིས་ལྷ་རིའི་རྩེར་ཕྱིན་པ་ན། ཁྱེའུ་གཡུའི་ཟུར་ཕུད་ཅན་སྤྱི་གཙུག་ན་རླངས་
པ་དཀར་པོ་ཡོད་པ་ཞིག་ལ་གཡུ་འབྲུག་སྔོན་མོས་ངར་ཆུ་བླུད། སེང་གེ་དཀར་མོས་ནུ་ཞོ་
བསྣུན། བྱ་རྒྱལ་རྒོད་ཀྱིས་གཤོག་པས་བཀབ། གཅན་གཟན་རི་དྭགས་མང་པོས་སྐོར་བ་
བྱེད། འཇའ་ཚོན་གྱི་གུར་ཕུབ་འདུག་པ་གཟིགས་ཏེ་ཡབ་ཤིན་ཏུ་དགྱེས་ཏེ། རླངས་སོ་
རླངས་སོ་ཞེས་ལན་གསུམ་རླངས་གསུངས་པས་རླངས་ཀྱི་གདུང་རྒྱུད་ཅེས་མིང་དེ་ནས་ཐོགས།
འགའ་ཞིག་ཏུ་ག་གླ་བཏགས་སུ་སྣང་བ་ནི་ཡིག་མཁན་གྱིས་མ་དག་པའི་རྒྱུན་འབྱམས་པར་ངེས་
སོ། །དེའི་བུ་རྒྱུད་རིམ་བཞིན་རླངས་བུ་དེའི་སྲས་དཔའ་བོ་ཐོང་རྩལ་ཅན། དེའི་སྲས་སྟོང་
ཐོ། དེའི་སྲས་ཆེ་ལགས། དེའི་སྲས་རྒོད་ལྡིང་། གཅེན་པོའི་སྟེང་དུ་རྒོད་ལྡིང་བ་ལྟར་
འཕུར་བས་མིང་དེ་ལྟར་ཆགས། དེའི་སྲས་སྟོང་དགེ དེའི་སྲས་སྟོང་ཁྲི། དེའི་སྲས་ཕག་
ཚང་། དེའི་སྲས་ལྡོང་ར། དེའི་སྲས་གཙུག་གཉེན་རྫོགས་ཁོང་། དེའི་སྲས་བཙན་པོ་
འདང་ཤོང་། དེའི་སྲས་སྣང་གཉན་ཁོང་སླེབས་། དེའི་སྲས་མང་པོ་ཆེ་སྒྲོ་ཁ། དེའི་སྲས་
སྟག་པོ་ཆེ་དར་དཔལ། འདིས་མ་ཕམ་གཡུ་མཚོའི་འགྲམ་དུ་གསེར་གྱི་ཤཱཀྱ་མུ་ནེ་བཞེངས།
གཡུ་ སྣང་བ་འོད་ལྡན་ཡོན་དུ་ཕུལ། བྱུ་རུ་བཀྲ་ཤིས་འོད་འབར་གྱིས་མཆོད་རྫས་བྱས།
གྲུབ་ཐོབ་སེང་གེས་རབ་གནས་སུ་གདན་དྲངས་པའི་ཚེ། སྒང་བཟའ་ལྷ་མོ་ལ་སྲས་ཤིག་
འཁྲུངས་པ། གྲུབ་ཐོབ་ཀྱིས་མཚོ་ནི་བཟའ་ཞིང་སྲས་འདི་ལྷའི་སྤྱན་གྱིས་གཟིགས་པ་ཞིག་
བྱུང་བས། མཚོ་བཟང་ལྷ་གཟིགས་སུ་ཐོགས་གསུངས། འདི་ནས་བཟུང་སྟེ་རླངས་ལྷ་
- 83 -

གཟིགས་སུ་གྲགས། འདིའི་སྲས་ཨ་མི་བྱང་ཆུབ་འདྲེ་འཁོལ་ཏེ། དགུང་ལོ་བརྒྱད་ལ་ཨོ་
རྒྱན་ཡུལ་དུ་བྱོན་པ་དང་། སྲིན་པོ་བཏུལ་ནས་ཕྱིར་བྱོན་པའི་ཚེ་ཡི་དམ་གྱི་ལྷ་ཞལ་གཟིགས་
པ་དང༌། གེ་སར་གྱིས་གླིང་ཡུལ་དུ་ལན་གཉིས་གདན་དྲངས་པའི་ཕྱི་མའི་ཚེ། རྡོ་ཕ་བོང་རྟ་
འདྲ་བ་ལ་ཆིབས་ནས་ཕྱོགས་བཞིར་གདོན་ཆེན་པོ་བཞི་བཏུལ་བ་སོགས་རྫུ་འཕྲུལ་ནི་མཐའ་
ཡས་ཤིང༌། སྔར་བྱང་ཆུབ་རྡོ་རྗེ་ཟེར། ཕྱིས་ལྷ་སྲིན་བྲན་དུ་འཁོལ་བས་འདྲེ་འཁོལ་དུ་
མཚན་ཆགས། སློབ་དཔོན་ཆེན་པོ་པདྨས་ཀྱང༌། བྱང་དང་ཆུབ་ཅེས་བྱ་བ་ཡི། ། མི་བུ་
ཁྱད་དུ་འཕགས་པ་འོང་། ། དེ་ནི་ང་ཡི་ཐུགས་ཀྱི་སྲས། ། ཞེས་གསུངས་ཤིང་། བྱང་ཆུབ་
འདྲེ་འཁོལ་ཉིད་ཀྱི་གསུང་དུ་ཡང་། ད་ནས་མི་རབས་བཅུ་གསུམ་ན། ། བོད་ཁམས་ཡོངས་
ཀྱི་བདག་པོར་འོང་། ། ཞེས་ལུང་བསྟན། འཇམ་དབྱངས་གོང་མ་རྒྱལ་བོའི་ཕོ་བྲང་ཚུན་གྱི་
མཆོག་དམན་གྱི་སྐྱེ་བོ་མཐའ་དག་གི་མིག་དང་རྣ་བའི་སྤྱོལ་ཡུལ་ཏུ་གྱུར་པ་དེ་ལྟར་ཡིན་ལ།
འདིའི་ཇོ་མོ་སྐལ་ལྡན་མ་ལ་སྲས་དཔལ་གྱི་སེང་གེ གཉན་ཐོག་ཨ་ཁྲོམ། སྟག་ཚབ་གསུམ་
ལས། འབྲིང་པོ་གཉན་ཐོག་ཨ་ཁྲོམ་གྱི་སྲས་གཉན་པོ་ཉ་མགོ་ཁྲི། དེའི་སྲས་རླངས་སྟོན་བྱ་
ཞུ་ནག་པོ། དེའི་སྲས་ཨ་སེང་། དེའི་སྲས་ཨ་སེར། དེའི་སྲས་སྐྱབས་བདུན་དཔལ་དང་
བརྒྱད། བཙན་དང་དགུ་ཞེས་པའི་ཆེ་བ་ཡོན་ཆེན་རྒྱལ་བ་སྐྱབས་ཡིན་ལ། དེ་ཡང་རླངས་
སྟོད་ཐོ་ཡི་སྤྱི་དཔོན་མཛད། སྐྱབས་བདུན་གྱི་ཆུང་བ་དེ་གཞིས་ཀར་གཏན་སྡོད་བྱས་པར་བུ་
བཞི་བྱུང༌། ཨ་ཡིག་རང་བྱོན་ཅན་གྱི་ས་ནས་སྐྱེས་པས་རྒྱལ་བོ་ཨ་སྐྱབས་བུ་བཞིར་གྲགས།
དེ་ལྟར་རླངས་ལྷ་གཟིགས་ཀྱི་བརྒྱུད་ལས་གྱེས་པར་བཤད་ལ། རྒྱལ་པོས་གཞིར་བཟུང་ས་
ཡིན་པས་རྒྱལ་པོ་ཟེར། རླངས་ནི་རུས་མིང་ཡིན་པར་གོ་དགོས་ཀྱང་ད་དུང་དཔྱད་གཞི་ཆེ།
གང་ལྟར་ཡང་རླངས་ཨ་སེང་གི་རྒྱུད་རྒྱལ་བོ་ཨ་སྐྱབས་བུ་བཞི་ཞེས་གྲགས་པ་ལྟར། ཀ ཐོག་
རྡོ་རྗེ་བུ་བཞི་བསེ་རྒྱལ་མཚན་བུ་བཞི། ཧོར་ཀུན་འབྱུང་བུ་བཞི། མགར་རིན་ཆེན་བུ་བཞི་
སོགས་ངག་རྒྱུན་ལའང་གནས། དེ་ལྟར་བརྒྱུད་པ་སོ་སོར་གྱེས་པ་ལས་ཨ་མྱེས་ཁྲ་བོ་དབང་
ཕྱུག་གི་བུ་རྒྱུད་ལུང་པ་གསུམ་ལ་གྱེས། ལྷ་ལུང་འབུམ་གྱི་རྒྱུད་ད་ལྟ་ཉིས་བཟའ་ཚང་དང་།
ནང་ཚོ་བ་གཅིག་བྱུང༌། མི་སྐྱ་རྣམས་ལྷ་ལུང༌། འབའ་ལིང་། པྲ་སྟི་ སོགས་སུ་གཞི་་
བཟུང་། སེར་མོ་རྣམས་ཆུ་ཅའི་ཐང་ནས་གནས་གཞི་བཟུང༌། །
དེ་ཡང་ཆུ་ཅ་ཟེར་བ་འདི་ལ་བཤད་སྲོལ་མི་འདྲ་བ་གསུམ་ཡོད་དེ། ཇི་སྐད་དུ། ཆུ་
སྐྱེས་སྒྲུང་ནི་པདྨ་ཁ་ཕྱེ་འདྲ། 
ཞེས་གསུངས་པ་ལྟར་ས་བཀྲའི་དབྱིབས་ཆུ་སྐྱེས་ཏེ་པདྨའི་
དབྱིབས་དང་མཚུངས་པས་ཆུ་སྐྱེས་ཞེས་པ་དང་། ཡང་སྔོན་ཨོ་རྒྱན་ཆེན་པོས་སྲིན་མོ་ཞིག་
བཏུལ་བའི་ཚེ་དྲི་ཆུ་འཆོར་བའི་ཤུལ་ཡིན་པས་ན་ཆུ་འཆོར་ཞེས་བཤད་མོད། འོན་ཀྱང་ཆུ་ཅ་
- 84 -

ཞེས་རིག་འཛིན་དཔལ་ལྡན་བཀྲ་ཤིས་ཀྱིས་བཞེད། སྔོན་བསྟན་པ་སྔ་དར་གྱི་དུས་སུ་སྟག་
ལུང་གྲུབ་གནས་ཀྱི་བྱང་འདབས་ཆུ་ཅའི་ཐང་དུ་ཆུ་སྟོན་ཉི་མའི་འཁོར་ལོ་ཞེས་ཆོས་གོས་ཉི་
ཟེར་ལ་འགེལ་བ་སོགས་ཀྱི་གྲུབ་རྟགས་སྟོན་ནུས་པ་ཞིག་བྱོན། ཁོང་གིས་ཕྱག་རྟེན་ཤིང་གི་
འཁར་བ་སྐམ་པ་གཉིས་སར་བཙུགས་པ་སྐྱེས་ནས་རྗེས་སོར་ཆུ་ཅའི་ལྷ་ཤིང་དུ་གྲགས་པའི་ཐང་
སྡོང་ཆེན་པོ་དེ་དང་། གསེར་ཀླུའི་ཆུ་མིག་གི་མགོར་མ་གལ་གྱི་སྡོང་པོ་ཆེན་པོ་ཞིག་རྒྱས་ཡོད་
པ་དེ་གཉིས་ཡིན་པར་གྲགས་སོ། །དེ་ནས་བླ་མ་ནམ་མཁའ་རྒྱལ་མཚན་ཞེས་མཐུ་རྩལ་ཤིན་ཏུ་
ཆེ་བ་ཐོག་ཐུ་བར་འཛིན་པ་ཞིག་ཀྱང་བྱོན། ཁོང་གི་སྐབས་དེར་དགོན་པ་ལྷ་ལུང་སྨན་ཕུག་ན་
ཡོད། དེར་རྒྱལ་བ་བསོད་ནམས་རྒྱ་མཚོ་ཏན་ཏིག་དུ་ཕེབས་ཁར་གདན་དྲངས་པའི་སྐབས་
ཀྱི་བཞུགས་ཁྲི་ད་ལྟའི་བར་དུ་གནས། དེའི་དཔོན་པོ་བླ་མ་བློ་བཟང་རྒྱལ་མཚན་ནི། སྦས་
པའི་རྣལ་འབྱོར་པ་ཞིག་ཡིན་པར་གྲགས། སྐབས་དེར་ཐེལ་ལུ་ཚང་རྒྱལ་པོ་སྒང་དུ་སོང་བ།
ད་ལྟ་རྒྱལ་པོ་བླ་མ་ཚང་ཟེར་བ་དེ་ཡིན། སྐབས་ཤིག་ལ་བློ་བཟང་དོན་འགྲུབ་ཀྱི་རིགས་ལ་
དར་རྒུད་ཅུང་ཟད་བྱུང་སྟེ་དཔོན་པོ་སྦྱིན་པ་རྒྱལ་མཚན་གྱིས་བསེ་བཟའ་དཀར་མོ་སྐྱིད་ཅེས་པ་
ཁབ་ཏུ་བཞེས་པར། སྲས་ཨ་མྱེས་མ་གཅིག་སྐྱབས་དང་སྤུན་ཡ་གཅིག་བྱུང་བ་བླ་མ་གུ་རུའི་
རྗེས་སུ་ཀ་ཅུའི་མཁར་ལ་སོང་ནས་གཞི་ཆགས་པ་ལ་ད་ལྟ་རྒྱའི་གྲོང་ཚོ་གཅིག་འཕེལ་ཞེས་
གྲགས། ཨ་མྱེས་མ་གཅིག་སྐྱབས་ཀྱིས་ཆུང་མ་ཆེན་ཆུན་གཉིས་བླངས་པར། ཆེན་མ་ཚོ་
བཞིའི་མཁར་མོ་བྱམས་ལ་བུ་བསོད་ནམས་དང་། རབ་འབྱམས་པ་གཉིས་སྐྱེས། ཕྱི་མ་
འདི་ནི་ཐོག་མར་རོང་བོ་ནས་བཞུགས། རྗེས་སོར་དབུས་སུ་ཕེབས་ནས་དགའ་ལྡན་དུ་སློབ་
གཉེར་མཐར་ཕྱིན་ཏེ་རབ་འབྱམས་པའི་མཚན་བཏགས། སྐུ་ཚེ་སྨད་དུ་ཚ་རྒྱའི་རི་ཁྲོད་དུ་
ཐུགས་དམ་མཛད། དྲུག་ཅུའི་རྩ་གྲངས་ལ་མྱ་ངན་ལས་འདས་དུས་པཎ་ཆེན་རིན་པོ་ཆེ་
ཕེབས་བྱུང་གསུངས། གདུང་ལས་རིང་བསྲེལ་དུང་དཀར་ལ་སོགས་པ་བྱུང་ངོ༌། ། ཆུན་མ་
སྡོང་ངེ་བཟའ་བོ་ཅོག་ལ་ཚེ་བརྟན་མགོན་པོ་དང་། སྦྱིན་པ་རྒྱ་མཚོ་གཉིས་འཁྲུངས། ཚེ་
བརྟན་མགོན་པོ་དང་རྒྱ་བཟའ་ཕག་མོ་ཐར་གཉིས་ལ་རབ་བྱུང་བཅུ་གསུམ་པའི་ས་འབྲུག་དང་
སྤྱི་ལོ1688ལོར། རླངས་རྒྱལ་པོ་བླ་མ་རིག་འཛིན་དཔལ་ལྡན་བཀྲ་ཤིས་འཁྲུངས། འདིའི་
བར་དུ་བླ་དཔོན་རྒྱུན་མ་ཆད་པར་བྱོན། ཁོང་གི་རུས་རྒྱུད་ནི་བོད་ཀྱི་མིའུ་ལྡོང་དྲུག་ལས་གྱེས་
པ་འབྲུ་ཉི་མ་དཀར་ནག་ཁྲ་གསུམ་གང་རུང་ལས་མཆེད། འཁྲུངས་ཡུལ་ནི་མདོ་ཁམས་སྨད་
ཀྱི་ཕྱོགས་ཡིན་ཏེ། རྒན་རབས་རྣམས་ཀྱི་ཁ་དཔེར། ཕྱི་སྐོར་ལྷོ་ རྒྱལ་ འཛམ་བུ་གླིང་།
ནང་སྐོར་རེབ་གོང་གསེར་མོ་ལྗོངས། ཟེར་བ་ལྟར། དཔེར་ན་ལྷོ་འཛམ་བུ་གླིང་གི་དབུས་
འཕགས་ཡུལ་རྒྱ་གར་ལ་བྱེད་ཀྱང་། མགོན་པོ་འདི་ཉིད་འཁྲུངས་ཡུལ་གྱི་ཡུལ་ཕྱོགས་དེའི་
- 85 -

ཤར་ན་རྒྱ་ནག་གོང་མའི་ཕོ་བྲང་སོགས་རྒྱ་ཡུལ་གྱི་གྲོང་ཁྱེར་སྟོབས་ཆེ་བ་དང་། ལྷོ་ན་འཇང་
དང་རྒྱ་རོང་སྡེ་དགེ་སོགས་ཁམས་སྡེ་མང་བ་དང་། 
ནུབ་ན་དབུས་གཙང་བསྟན་པའི་འབྱུང་
ཁུངས་ཡོད་པ་དང་། བྱང་ན་ཨོ་རོད་ཁལ་ཁ་ཨུ་རུ་སུ་སོགས་དཔའ་བོ་ཧོར་སོག་གི་རུ་སྡེ་མང་
པོ་དེ་དག་གི་དབུས་ལྟ་བུ་ཡིན་ནོ། ། རྒྱས་པར་རྣམ་ཐར་ལས་ཤེས་པར་བྱའོ། ། དེའི་ཡང་
སྤྲུལ་བློ་བཟང་ཚུལ་ཁྲིམས་རྣམ་རྒྱལ། ཁྱུང་དགོན་སྐུ་ཕྲེང་གསུམ་པ་ཀུན་བཟང་འཇིགས་མེད་
རྒྱ་མཚོ། 
བྱ་བཏང་རི་ཁྲོད་པ་ཨ་ལགས་དཔོ་མེད་སོགས་མཁས་གྲུབ་གཉིས་འཛོམས་ཀྱི་སྐྱེས་
ཆེན་དམ་པ་མཐའ་ཡས་པ་བྱོན། ད་དུང་ཤར་བླ་བྲང་གི་མཛོད་གཉེར་བ་ཨ་ཁུ་བེའུ་ཏི་ཟེར་
བས་རོང་བོ་དགོན་མཐའི་མ་ཎི་གྲལ་རིང་དང་། ཚོགས་ཆེན་འདུ་ཁང་བཞེངས་ཟེར། ཡང་
འཇམ་དབྱངས་བཀྲ་ཤིས་ཞེས་བྱ་བས་ཤར་གྱི་གཡུ་ཐོག་དང་། ཚོམས་ཁང་བཅས་བཞེངས་
ཞེས་གླེང་ཡོད། ད་དུང་དཔྱད་དགོས། མཚོ་སྔོན་ཆུ་ཅ་དབལ་ཡུལ་མ་ཞེས་པ་འདི་ནས་
གྱེས། ( ད་ལྟ་གུང་ཧོ་རྫོང་དུ་ཡོད)
ཡང་རྒྱལ་པོ་ཕྱེད་རིའམ་ཕྱེ་དྲི་ནི་རྒྱལ་བོ་དཔོན་ཚང་ཡིན། དེ་ཡང་ཕྱེད་རི་ཟེར་བའི་
མིང་གི་གོ་དོན་ནི། རི་བོ་ཕྱེད་ཀ་ཞིག་གི་ངོས་སུ་གཞི་ཆགས་པས་ན་དེ་ལྟའི་ཐ་སྙད་ཀྱིས་
འབོད་སྟངས་ཆགས་ཟེར་མོད། འོན་ཀྱང་ཟུར་ཆག་སྟེ་ཕྱེ་དྲིའམ་ཕྱེ་ཁྲི་ཞེས་པའི་མིང་གི་
འབོད་སྟངས་ཀུན་ལ་འབྱམས་པར་གྱུར། དེ་ཡང་ཕྱོགས་ཀུན་ནས་ཕུན་སུམ་ཚོགས་པའི་
དཔལ་དང་ལྡན་པའི་སྡེ་ཚོ་འདིར། ཆོས་ལུགས་ཀྱི་འགོ་གཙོའི་མི་སྣ་མཛོད་པ་ཆོས་རྗེ་བླ་མ་
རྒྱལ་མཚན། ཟབ་ཡངས་མཁྱེན་རབ་ཀྱི་དབང་ཕྱུག་དམ་པ་རོང་བོའི་ཨ་ལགས་འཇིགས་མེད་
འཕྲིན་ལས་ལྷུན་གྲུབ། ཕུང་ཁམས་སྐྱེ་མཆེད་ཐམས་ཅད་ལྷའི་དཀྱིལ་འཁོར་ལས་མི་འདའ་
བའི་ནང་གི་རྣལ་འབྱོར་པ་ཆེན་པོ་སྔགས་འཆང་རིག་པ་འཛིན་པ་བཅས་མང་དུ་བྱོན། ད་
དུང་ཆབ་སྲིད་ཀྱི་གཟི་བྱིན་མཆོག་ཏུ་ཆེ་བའི་གནམ་སའི་དབང་ཕྱུག་སྟོབས་ཀྱིས་འཁོར་ལོས་
བསྒྱུར་བ་ཆེན་པོ་རྒྱལ་པོ་བེ་ཧུ་དཔོན་པོ་སངས་རྒྱས་ཞེས་པ་ཨ་མྱེས་སྟག་ལུང་གི་རིགས་སྲས་སུ་
གྲགས་པ་དང་། ས་ལ་སྤྱོད་པའི་མཆོད་སྦྱིན་བརྒྱ་བ་དཔལ་ལྡན་མིའི་དབང་བོ་བེ་ཧུ་དང༌
ལེགས་ཉེས་རྣམ་པར་འབྱེད་པའི་མཁྱེན་རབ་ཉི་མ་ལྟར་གསལ་ཞིང་བྱམས་སེམས་ཟླ་བ་ལྟར་
དཀར་བའི་མི་བདག་ཆེན་པོ་ངག་དབང་ཆོས་ལྡན་དང་། ཕྱོགས་ཐམས་ཅད་ལས་རྣམ་པར་
རྒྱལ་བའི་མཐུ་གྲུབ་པ་དཔལ་ལྡན་པའི་ཚངས་པ་ཆེན་པོ་རྡོ་རྗེ་དབང་རྒྱལ་སོགས་རྒྱལ་བསྟན་
གདུགས་དཀར་འཛིན་མའི་ཁྱོན་འདིར་ཁྱབ་པར་འཁོར་བའི་འཕྲིན་ལས་ནོར་བུའི་ཡུ་བ་་་
འཛིན་པར་མཆོག་ཏུ་དཔའ་བའི་ས་སྐྱོང་མིའི་དབང་བོའམ་སྐུ་རབས་བཅས་དྲེགས་ལྡན་མི་སྣ་
མཐའ་ཡས་པ་བྱུང་། ཡང་སྡེ་འདིའི་མི་རྒྱུ་ལ་ཧེབ་མི་ཆེ་བས་རྐུ་ཇག་གི་འགྲོས་སྣ་མི་མང་།
ག 86 -

རང་རྒྱུ་ལ་གསོག་འཇོག་མི་དམན་པས་ལོངས་སྤྱོད་ཀྱིས་ཕོངས་པ་མི་འོང་། ཉེས་བྱས་རྗེ་ལ་ཞུ་
བས་མི་དམངས་ལ་ཤི་བསད་མི་མང་། དམེ་འཁྲུག་གི་སྲོལ་ཀ་མེད་པས་ཁྲིམས་སྲོལ་ལ་བློ་གྲོས་
ཞིབ་སྟེ་ ལྷ་ གྲལ་ནས་འདོན། མཁས་ཚོགས་ གྲལ་ནས་བཤད་བདེན་རང་ལམ་དུ་གཏོང་།
རྫུན་ཉེས་ཆད་ཀྱིས་བསྣུབ། ཁྲིམས་སྤྱི་དཔོན་གྱིས་གཏམ་པའི་མི་ཡུལ་ལྷ་ལ་འགྲན་པ་ཞིག་
ཡིན་ནོ། །
རྫི་རྒྱ་ལ་རྩ་བའི་ཚོ་ཁག་གཉིས་ཡོད་དེ། རྫི་རྒྱ་ནི་ཕྱེ་དྲི་ནས་ཆད་པས་ན་ཕ་ངོ་ཡིན་ཟེར།།
རྒྱ་ཚང་གི་ཆད་ཁུངས་ལ་བཤད་སྲོལ་མི་འདྲ་བ་གཉིས་ཡོད་དེ། ཡོངས་གྲགས་ལ་ཧོར་རྒྱ་ནས་
གྱེས་པར་བཤད། ཡང་ཁ་ཅིག་གིས་ཀོའུ་སྡེ་རྒྱ་ཚང་ནས་ཆད་ཅེས་གླེང་། གང་ལྟར་ཡང་
རྒྱལ་པོ་དཔོན་ཚང་ལ་མགོ་བཏགས་ནས་ལོ་དུས་སུ་ལོ་ཐང་བླ་སྐྱེས་འབུལ་དགོས་པའི་སྲོལ་རྒྱུན་
རབ་རྒྱལ་ས་ཁྱིའི་བར་དུ་གནས་པར་གྲགས། སྡེ་འདི་ནས་སློབ་དཔོན་བློ་བཟང་དར་རྒྱས་
དང༌། མདོ་དབུས་གཉིས་ཆར་སྦྱངས་པ་ཕུལ་དུ་ཕྱིན་པ་རབ་འབྱམས་པ་དགེ་ལགས་རྒྱ་མཚོ་
དང༌། གོང་ས་སྐྱབས་མགོན་བདུན་པ་ཆེན་པོའི་ཡོངས་འཛིན་གཡུ་རྔོག་མཁན་ཆེན་གྱི་ཡང་
སྤྲུལ། དེའི་སྐུ་ཚེ་དགེ་བཤེས་ནམ་མཁའ། དེའི་ཡང་ཚ་དགེ་བཤེས་མ་ཁྱབ་ཅེས་གནོད་
སྦྱིན་ཧྥེ་ཊ་པཱ་ལའི་རྣམ་སྤྲུལ་དུ་གྲགས་པ། དགེ་བའི་བཤེས་གཉེན་ཆེན་པོ་དགེ་འདུན་རྒྱལ་
མཚན། སྨད་རྒྱུད་སྔགས་རམས་པ་དགེ་འདུན་རྒྱ་མཚོ་དང་། གཞན་ཡང་ཐོག་སྡིག་མཛུབ་
ཀྱི་རྩེས་བསྐོར་བའི་སྔགས་འཆང་ནུས་མཐུ་ཅན་སོགས་ཡས་ཕྱིན་མི་སྣ་མང་དུ་བྱོན། །
རྒྱལ་བོ་བཀྲ་ཤིས་རབ་བརྟན་སྒང་ནི། ཆུ་ཅ་ནས་གྱེས་ཟེར། དེ་ཡང་སྒྲུང་ཞེས་པའི་
མིང་དོན་ནི། ས་ངོས་ནས་འབུར་ནས་འབུར་དུ་ཐོན་པའི་མིང་སྟེ། རི་སྒང་། སྒང་
གཤོང༌། མདོ་དབུས་མཐོ་སྒང་ཞེས་པ་ལྟར་རིའི་སྒང་དུ་གཞི་ཆགས་པས་ན་དེ་སྐད་ཟེར།
སྡེ་འདི་ནས་ཕོ་བྲང་སྡེ་བ་ངག་དབང་དར་རྒྱས་ཀྱི་ཚ་བོ་མཁན་པོ་བློ་བཟང་ཆོས་འཕེལ་ཏེ།
འདི་ཉིད་རྒྱ་བོད་ཀྱི་ས་སྐྱོང་ཕན་ཚུན་གྱི་སྐུ་ཚབ་དུ་གྲགས། ཆོས་སྲིད་གཉིས་ཆར་མཁྱེན་
དཔྱོད་མཁའ་ལྟར་ཡངས་པའི་རྒྱལ་པོའི་བླ་མའི་སྐུ་རབས་རྣམས་དང་། རིག་པའི་དབང་
ཕྱུག་ཆེན་པོ་གོང་ས་སྐྱབས་མགོན་གྱི་མཛོད་གཉེར་བ་དང་། ངེས་གསང་ཐེག་པ་རིམ་དགུའི་
ཟབ་གནད་ཇི་བཞིན་རྟོགས་ཤིང་། གཞན་ལ་འདོམས་པའི་སྤོབས་པ་མངོན་པར་མཐོ་བའི་
སྔགས་ཀྱི་རྡོ་རྗེ་འཛིན་པ་ཆེན་པོ་ལྷ་སྐྱེས་བློ་གྲོས་དང་། ལྷ་སྔགས་ཏིང་འཛིན་ཟབ་མོར་ནང་
བྱང་ཆུབ་པའི་སྒང་མཚམས་པ་དང་། ད་དུང་སེར་སྐྱ་དྲག་ཞན་བར་མའི་ཁྲོད་ན་བསླབ་པ་
གསུམ་ལྡན་གྱི་དགེ་བཤེས་ངུར་སྨྲིག་གི་རྒྱལ་མཚན་འཛིན་པ། སྡོམ་པ་གསུམ་ལྡན་གྱི་དགེ་
སློང་བསྟན་པའི་སྲོག་ཤིང་། སྔགས་པ་གནམ་ལྕགས་ཀྱི་ཕུར་བུ་དགྲ་སྒྲོལ་གྱི་གཤེད་མ་དུས་
— 87 -

མིན་འཆི་བདག་གི་འཇིགས་སྐྱོབ་གསོ་བྱེད་ཀྱི་སྨན་པ། གཙུག་ལག་སྤོར་སྤང་གི་དགོངས་པ་
རྟོགས་པའི་རྩིས་པ། ཤགས་ཀྱིས་ཕ་རོལ་གནོན་པའི་སྨྲ་མཁས་ཀྱི་དབང་བོ། དགྲ་འདུལ་
གཉེན་སྐྱོང་གི་ལས་ལ་མཁས་པའི་སྟག་ཤར་བཅས་འགྲན་ཟླ་མེད་པའི་མི་སྣ་མང་དུ་བྱུང་ངོ༌། །
རྒྱལ་བོ་གྱང་རི་ནི་ངོ་མོ་ནས་ཆད་པར་དམངས་ཁྲོད་དུ་གླེང་། དེ་ལྟར་ན་གྲུབ་ཐོབ་
རྣམ་གསུམ་གྱི་ནང་ཚན་ངོ་མོ་ཡེ་ཤེས་མཚོ་རྒྱལ་གྱི་གདུང་རྒྱུད་ཡིན་དགོས། མིང་གི་གོ་དོན་ལ་
ཡང་ཤོད་སྟངས་མི་འདྲ་བ་གཉིས་ཡོད་དེ། འས་འཕུལ་ཡོད་པ་དང་། དབྱངས་དང་པོས་
མ་བརྒྱན་པའི་འགྱང་རུ་འམ། འོན་ཀྱང་། གཉིས་ཀས་དབེན་པའི་གྱང་གཉིས་ནི་རུས་
མིང་ཡིན་ལ། རུ་ཞེས་པ་སྡེ་ཁག་དང་དམག་སོགས་ལ་འཇུག་པར་དེབ་དཀར་མཁན་པོས་
གསུངས། ཡང་ཁ་ཅིག་གིས་འགྱིང་རི་ཞེས་འབྲི་དགོས་མོད། འོན་ཀྱང་བརྗོད་བདེའི་
དབང་གིས་འཕུལ་ཡིག་བསྡུས་ཏེ་བྱུང་རི་ཞེས་བྲིས་ཡོད་པ་ནི། ས་བཀྲ་དང་རི་བཀྲ་བཟང་
བས་རྒྱབ་རི་གླང་ཆེན་འགྱིང་འདྲ་ཟེར་བ་དང་ཚུལ་མཚུངས་སོ་ཞེས་སྐད། སྡེ་འདིར་བྱུང་
རིའི་ཅང་ཤེས་དང་། གྱང་རིའི་ཐུགས་རྗེ་ཞེས་བོན་པོ་ནུས་མཐུ་ཅན་གཉིས་བྱོན། ཕྱི་མ་
འདིས་ར་རྒྱའི་དགོན་པའི་གྲྭ་སྲི་བཅད་པའི་ངག་རྒྱུན་ཡོད་དོ། ། ་
ཡང་སྨན་འཚོང་ནི་སྡོང་ངེ་ནས་ཆད་ཅེས་སྔ་རབས་ལ་གསལ་ཆ་ཡོད་པའི་དྲན་དབང་
དག་གིས་བཤད། མིང་གི་ཐ་སྙད་ལ་བཤད་ཚུལ་གཉིས་ཡོད་དེ། ཡོངས་གྲགས་ལ། ཁ་
དཔེར། སྟོད་ལྷ་ཆེན་ཁམས་པ་སྨན་གྱི་རྫོང་ཟེར་བ་ལྟར། སྡེ་ཚོ་འདིའི་གདོད་མའི་མི་ཧུར་
ཐག་ཅན་འགའ་རེས་ཨ་མྱེས་ཁམས་པའི་རི་ངོས་ནས་སྨན་སྣ་མང་པོ་བསྡུས་ཏེ་འཚོང་བྱེད་པས་
ན་དེ་ལྟར་ཐོགས་པར་བཤད་པ་དང༌། ཁ་ཅིག་གིས་སྡེ་འདིའི་ཉེ་འཁོར་དུ་ནད་རིགས་བཞི་
བརྒྱ་རྩ་བཞི་འཛོམས་པའི་སྨན་སྣ་མ་ཚང་བ་མེད་པས་སྨན་ཚང་ཞེས་བཀླག་འབྲི་བྱེད་དགོས་
ཟེར་མོད། དེ་ནི་ཡིག་རྙིང་དང་མི་མཐུན་པས་ད་དུང་དཔྱད་དགོས། སྡེ་འདི་ནས་རྒྱལ་བོ་
བླ་མ་དཀའ་བཅུ་བ། ཉག་རི་བླ་མ་དཀར་དཀར་རམ་ཉ་རུ་སྐུ་སྐྱེས་རིན་པོ་ཆེ་འདི་ཉིད་ཀྱིས་
ཚ་རྒྱལ་ཐར་བ་གླིང་བཏབ། སྨན་འཚོང་སྐུ་ཕྲེང་གཉིས་པ་བློ་བཟང་དཔལ་ལྡན་གྱིས་དགོན་
ཆེན་དུ་སློབ་གཉེར་གནང་ཞིང་གྲྭ་ས་གསུམ་གྱི་ཁྲི་བསྐྱངས། ཁྲི་གསུམ་ག་མཐར་ཕྱིན་ནས་
དགོན་ཆེན་དུ་ཟུར་ཞུགས་སྐབས་སྨན་འཚོང་བདེ་ཆེན་བླ་བྲང་ནས་ལྷ་ཁང་ཐོག་ཚད་གསུམ་པ་
ཅན་བཞེངས། ནང་རྟེན་དུ་བདེ་ཆེན་བྱམས་པ་ཆུ་གཟིགས་མར་གྲགས་པ་ཞལ་དགུ་ཆུའི་
ཐད་སོར་ཕྱོགས་པའི་ཐོག་ཚད་གསུམ་ཅན་བཞེངས། ད་དུང་ཚོམས་ཆེན་ནང་བཀའ་བསྟན་
དང་། སྒྲོལ་མའི་སྟོང་སྐུ་སོགས་རྟེན་བཞེངས་རྒྱ་ཆེན་པོ་གནང་། སྨན་འཚོང་བདེ་ཆེན་
དུའང་བདེ་ཆེན་བྱམས་པ་ཞེས་གྲགས་པ་ཅན་དེ་བཞེངས། སེང་གེའི་གཤོང་གི་ཁྲི་ལོ་ཉི་ཤུའི་
- 88 -

རིང་བསྐྱངས། འདི་བ་ཚང་ལས་སྨན་འཚོང་ཆོས་མཛད་ཟེར་བའི་ཕྱག་མཛོད་རྒྱ་ནག་གོང་
མས་གདན་འདྲེན་ཞུས་མྱོང་བ་གསོ་རིག་ལ་ཤིན་ཏུ་མཁས་བ་ཞིག་ཀྱང་བྱོན། སྔགས་རམས་
པ་སྨན་འཚོང་རྒྱ་མཚོ་དང་། སྨན་འཚོང་སྐུ་ཕྲེང་གསུམ་པའི་ཕྱག་མཛོད་སྨན་འཚོང་ཞིང་
སྐྱབས་སོགས་བྱོན་ནོ། ། །
པྲ་སྟིའམ་ས་སྐོར་ནས། བསྟན་པ་སྔ་དར་གྱི་དུས་སུ་བྱོན་པའི་གྲུབ་ཆེན་མ་གསོད་ཤུལ་
ལི་འུར་བ་འཁྲུངས། ཁོང་ཆུང་དུའི་དུས་སུ་སྟབས་མ་ལེགས་པར་རང་གི་མ་བསད་པའི་སྒྲིབ་
སྦྱོང་དུ་ཆོས་འབྲི་མཁན་གར་ཡོད་དུ་ཕྱིན་ནས། ཤོག་བུ་འུར་བ་སོགས་ཀྱིས་ལག་གཡོག་ཤ་
སྟག་བགྱིས་ཏེ་སྡིག་བཤགས་རྒྱ་ཆེན་པོ་མཛད་པས་ཤུལ་ལི་འུར་བ་ཞེས་པའི་མིང་དེ་འདྲ་ཞིག་
ཐོགས། སྐབས་ཤིག་ནས་སྤྱང་གི་རྭ་རྩེར་བྱོན་ཏེ་གཟུངས་སྔགས་ཟབ་མོ་བཟླ་བ་དང་།
ཏིང་ངེ་འཛིན་སྒོམ་པ་སོགས་ལ་རྩེ་གཅིག་ཏུ་འབད་པས་ནམ་མཁར་འཕུར་ནུས་པ་བྱུང་། དེ་
ནས་ཁོང་གིས་ད་སྒྲིབ་པ་དག་སོང་སྙམ་སྟེ་འཕུར་ནས་མཚོ་ཞིག་གི་འགྲམ་དུ་བབས་པར་མཚོ་
བསྐམས་པས་དེ་ལ་དེང་སང་མཚོ་སྐམ་དུ་གྲགས། ཤིང་སྡོང་ཞིག་གི་རྩེར་བབས་པས་སྡོང་པོ་
བསྐམས་སོང་བ་ལ་ད་ལྟ་ས་དེ་གའི་སྡེ་མིང་ལ་སྡོང་སྐམ་དུ་གྲགས། དེ་ནས་ལྷག་པར་སྒྲིབ་
སྦྱོང་ལ་གཞོལ་བས་སྡིག་སྒྲིབ་ལྷག་མེད་དུ་བྱང་ནས་ཡི་དམ་ལྷའི་ཞལ་གཟིགས་ཤིང་གྲུབ་པ་ཐོབ།
]
མཐར་འཇའ་ལུས་བརྙེས་ཤིང་སྒྲུབ་གནས་ཀྱི་བྲག་ལ་དཀྱིལ་འཁོར་རི་མོ་དང་། ལྷ་སྐུ་དང་
ཡིག་འབྲུ་ཕྱག་མཚན་མཆོད་རྟེན་སོགས་ཀྱི་རི་མོ་རང་བྱོན་མང་དུ་བབས་ཡོད། གྲུབ་ཆེན་
འདིའི་རིགས་རྒྱུད་ནི། རྒྱལ་པོ་ཨ་སྐྱབས་བུ་བཞིའི་རྒྱུད་ལས་མཆེད་པའི་ ས་སྐོར་ཚོ་ཁག་
བཞིའི་ཡ་གྱལ་ད་ལྟ་མ་གསོད་ཚང་ཟེར་བ་དེ་ཡིན་པར་གྲགས། ཁོང་གིས་སྔོན་སྒྲིབ་སྦྱོང་
གནང་སྐབས་སྨད་པ་གར་རྩེབ་གདོང་དང་། བྱེའུ་བྲག་ཏུ་ཡང་བཞུགས་སྟབས་ཀྱིས་གནས་
དེ་གཉིས་ཀྱི་གཞི་བདག་སྡེ་འདིས་ཀྱང་བསྟེན་པ་དང་། གང་ཉིད་ཀྱིས་ཤངས་ཁྲག་གིས་བྲིས་
པའི་བྱིའུ་བྲག་གི་ནག་ཐང་ཞིག་ཀྱང་ཡོད་ཅེས་བཤད་རྒྱུན་འདུག་གོ །ད་དུང་སྤོ་སྒོམ་ཆོས་ཀྱི་
སྡེ། ཚངས་པ་ཐོག་འབེབས། པྲ་སྟི་ཆོས་ཀྱི་ཉི་མ། འབུམ་དཔོན་ཤེས་རབ་གྲགས་པ་
སོགས་ལས་ཕྱི་མ་འདིས་རྒྱལ་སྲས་རིན་པོ་ཆེ་ཕྱོགས་འདིར་གདན་དྲངས། སྨད་རྒྱུད་བླ་མ་
དབུ་མཛད་བསྟན་པ་དར་རྒྱས། ཕོ་བྲག་སྡེ་བ་ངག་དབང་དར་རྒྱས་ཀྱི་ཚ་བོ་མཁན་པོ་བློ་
བཟང་ཆོས་འཕེལ་སོགས་དགེ་བའི་བཤེས་གཉེན་མང་དུ་བྱོན། དེ་ཡང་པྲ་སྟི་ཟེར་བའི་དོན་
ནི་བོད་ཀྱི་རྩ་བའི་རུས་ཆེན་དྲུག་གི་ནང་ཚན་དབྲ་ཞེས་པ་ཟུར་ཆག་པར་མངོན། བྱང་ཕྱོགས་
པྲ་སྟི་འདི་ནས་ཆད།
རྡོ་ངོས་སམ་སྡོང་ངེ་ནས་རོང་ཆེན་ཡང་སྤྲུལ། རྗེ་སྐལ་ལྡན་རྒྱ་མཚོའི་མ་ཡུམ་ཆེན་མོ་
- 89 -

ནག་ཡུ་བཟའ་སྙིང་མོ་དཔའ་དང་། འབྲོག་རུ་ཀླུ་ཆུ་ནས་བཀྲ་ཤིས་འཁྱིལ་གྱི་རྡོ་རམས་པ་དགེ་
བཤེས་རྩེར་སོན་སྟ་རེ་ཚང་། གྲྭ་ཚང་དཔལ་འཛིན་རྣམས་འཁྲུངས། ཚོ་འདུ་བྱང་ཆུབ་
གཉིས་འདིར་གཏོགས་སོ། །
རྒྱལ་བོ་ངོ་མོ་ཟེར་བ་ནི། གྲུབ་པའི་དབང་ཕྱུག་ཆེན་པོ་ངོ་མོ་ཡེ་ཤེས་མཚོ་རྒྱལ་གྱི་
མཚན་གྱི་དྲས་ཡུལ་སྡེར་ཐོགས་པར་མངོན། དེ་ཡང་སྤྱི་རྟིང་འཁོར་ལོས་བསྒྱུར་བ། ངོ་མོ་
ཡེ་ཤེས་མཚོ་རྒྱལ། ཁྱུང་པོ་ཁྱུང་དཀར་ཚངས་པའམ། གཡུ་ཐོག་འབར་བ་གསུམ་གྱི་རིགས་
རྒྱུད་ནི་དམ་པ་ཁྱུང་གི་རྒྱུད་ཡིན་ཟེར། འོན་ཀྱང་གྲུབ་པའི་དབང་ཕྱུག་ངོ་མོ་ཡེ་ཤེས་མཚོ་རྒྱལ་
ཞེས་གྲགས་པ་དེ་ཉིད་ཀྱི་ལོ་རྒྱུས་དམངས་ཁྲོད་དུ་ངག་སྒྲོས་ཙམ་ལས་རྣམ་པར་ཐར་བའི་ཡིག་
ཆ་ཞིག་ཕྲན་བདག་གིས་མ་མཐོང་བས་འབྲིར་མ་ཕོད། འདི་ནས་མཚུངས་ཟླ་མེད་པའི་རྣམ་
དཔྱོད་ཀྱི་ནོར་བུའི་མེ་ལོང་ཐོང་གའི་མཛེས་རྒྱན་དུ་ཐོབ་པ་ངོ་མོའི་རབ་འབྱམས་པ་དཔལ་ལྡན་
རྒྱ་མཚོ། ཤར་བླ་བྲང་ཆེན་མོའི་ཕྱག་མཛོད་ངོ་མོ་བློ་བཟང་རྒྱ་མཚོ། ཕྱི་མ་འདི་ཉིད་ཀྱིས་
དངུལ་སྲང་སྟོང་ཕྲག་གི་འགྲོ་སྒོ་བཏང་སྟེ་རྗེ་སྐལ་ལྡན་རྒྱ་མཚོའི་སྐུ་གདུང་མར་ནང་བཀྲ་ཤིས་
ཆོས་རྫོང་ནས་ཕྱིར་གདན་དྲངས། རེབ་གོང་བོན་མང་གི་བྱིངས་འདྲེན་ཆེན་མོ་ངོ་མོ་ཡི་དམ་
སྐྱབས་སོགས་སྐྱེས་ཆེན་དམ་པ་མང་དུ་བྱོན། །
ཧ་ལུང་ངམ་ལྷ་ལུང་ནས་བླ་མ་ནམ་མཁའ་རྒྱ་མཚོ་དང་། བླ་མ་བློ་བཟང་རྒྱལ་མཚན།
འབའ་ལིང་རིགས་ལས་འབའ་མིང་དགེ་བཤེས་བཅས་འཁྲུངས། རྨ་ཕ་རིའི་འོ་སོ་དང་ཅོ་ནེ་
འདི་ནས་ཆད། དེ་ཡང་རྒྱལ་བོ་ལ་རྒྱ་བོ་དང་རྒྱལ་བོ་ཞེས་ཡི་གེ་འབྲི་སྟངས་གཉིས་ཡོད་ཀྱང་
ཕྱི་མ་ནི་ཁུངས་དག་པར་བསམས་ཏེ། དེབ་དཀར་ལས། ཨ་མདོ་རེབ་གོང་ཡུལ་དུ་རྒྱལ་བོ་
PR བློན་ཆེ་བཙན་མོ་བྱ་བའི་སྡེ་གསུམ་ཁད་ཉེ་བར་ཡོད་པ་ཡང་། སྔོན་གྱི་བརྡ་ལ་སྦྱར་ན་རྒྱལ་པོ་
PR བློན་ཆེ་བཙུན་མོ་གསུམ་གྱི་མིང་དེ་ལྟར་ཁོ་ན་ལྟར་འདུག་པས་དེ་ཡང་དེ་གསུམ་གྱི་མཚན་ལས་
དྲས་པར་གོར་མ་ཆག ཅེས་དང་། གཞན་ཡང་བླ་མ་རིག་འཛིན་དཔལ་ལྡན་བཀྲ་ཤིས་ཀྱི་
རྣམ་ཐར་རིན་པོ་ཆེའི་དོ་ཤལ་སྐལ་ལྡན་མགུལ་བའི་རྒྱུན་འཕྲེང་ལས། རླངས་ཨ་སེང་གི་རྒྱུད་
དང༌། ཨ་ཡིག་རང་བྱོན་ཅན་གྱི་ས་དེར་སྐྱེས་པས་རྒྱལ་པོ་ཨ་སྐྱབས་བུ་བཞིར་གྲགས་རླངས་
ཚང་ནི་རུས་མིང་ལ་གོ་དགོས་ཞེས་གསུངས། སྡེ་འདིའི་མི་རྣམས་ཆོས་ལ་དད་པ། མི་
གཤིས་འཇམ་པ། དཔའ་ངར་ཆེ་བ། དྲང་ཚུགས་ཐུབ་པ། བློ་བརྟན་པ། ཕ་མ་དང་
རང་ལས་རྒན་པ་ལ་སྲི་ཞུ་བྱེད་པ། སྤྱོད་ལམ་དལ་བ་བཅས་ཡིན་པ་ནི་ངེས་པར་བརྗོད་ཐུབ་
པོ། །
ཡང་སྐྱི་ཁ་གསུམ་ནི། སྔར་བཤད་པ་ལྟར་གྲུབ་ཐོབ་གསུམ་གྱི་ནང་ཚན། སྐྱི་སྟོན་
— 90 -

འཁོར་ལོས་སྒྱུར་བ་ལ་རིམ་བཞིན་སྲས་གསུམ་འཁྲུངས། དེ་ཡང་ཆེ་བ་རྒྱ་མཚོ་དཔའ་བྱ་བས་
ཨརྒ་སྟེང་ནས་གཞིར་བཟུང༌། རྡོ་ཨརྒ་ཡོད་པས་དེ་ལྟར་གྲགས་ཟེར། དེ་ནས་རིམ་གྱིས་
འཕེལ་ནས་སྡེ་ཁག་གསུམ་དུ་གྱེས་ཏེ། མཁར་གོང་དང༌། མཁར་ཞོལ་བཅས་སོ། ། ཡང་
འབྲིང༌ རྒྱུད་ སྡོང་ འགོ་ ཚང་ དང༌། ཆུང་ རྒྱུད་ ལ་ གད་ པ་ སྐྱ་བོ་ བཅས་ བྱུང་ བར་ བཤད།
གཞན་ཡང་འདི་ལ་དཔྱད་བྱ་ཞིག་ཡོད་དེ། དམངས་ཁྲོད་དུ་གྲགས་ཚོད་ལ། སྐྱི་སྟོན་
འཁོར་ལོས་གཙོས་གྲུབ་ཐོབ་རྣམ་གསུམ་ནི་གླང་དར་མས་བསྟན་བསྣུབས་ཀྱི་སྐབས་སུ་འདིར་
བྱོན་པར་བཤད། དེ་ལྟར་ན་རྣམ་ཐར་གསང་གསུམ་སྣང་བའི་སྒྲོན་མེ་ལས། རོང་ཆེན་ལྷ་
རྗེ་དེ་ཉིད་དགུང་ལོ་མཐོན་པོར་གཤེགས་པ་ན་མདོ་སྡེ་འབུམ་ཁྲིད་ནས་གཅན་ཚའི་ལ་རིང་གི་
སྐྱེད་དུ་སོང་སྟེ་རྗེས་སུ་ངའི་པུར་ས་ཆ་འདིར་ཞོག་དང་མདུན་ན་བྲག་བླ་མ་ཟེར་བའང་ཡོད་
པས་ས་མིག་ཏུ་དོང་ཙེ་ཞིག་བཅུག་ནས་རྗེས་སུ་བང་སོའི་སར་ལྟ་མཁན་སྐྱི་སྟོན་འཁོར་ལོ་ལ་
ཤོད་ཅེས་མདོ་སྡེ་འབུམ་ལ་ཞལ་ཆེམས་བཞག་གོ །དེ་ནས་རིང་བོ་མ་ལོན་པར་རྣལ་འབྱོར་གྱི་
དབང་ཕྱུག་ཆེན་པོ་གསེར་ལྗོངས་ཡུལ་གྱི་འཚོ་བྱེད་གཞོན་ནུ་གཅིག་པུ་རོང་ཆེན་ལྷ་རྗེ་དེ་ཉིད་
སྐུ་གྲོངས་པ་ན་སྲས་མདོ་སྡེ་འབུམ་གྱིས་ཀྱང་རང་གི་ཕའི་ཞལ་ཆེམས་ལྟར་སྐྱི་སྟོན་འཁོར་ལོ་ལ་
བང་སོའི་སར་ལྟ་དགོས་པའི་ལས་བཅོལ་བའི་ཚེ། ངས་ལྟ་དགོས་ན་གོམ་པ་གང་རེ་ལ་གསེར་
ཞོ་དོ་རེ་དགོས་ཟེར་བ་ལྟར་འདོད་པ་བསྒྲུབས་ཏེ་བལྟར་བཅུག་ནས་གདུང་མ་ཉམས་པར་དེར་
སྦས་ཞེས་གསུངས། དེས་ན་གྲུབ་ཐོབ་གསུམ་འདིར་བྱོན་ལོ་དང་། ལྷ་རྗེ་བྲག་སྣ་བའི་བར་
ལོ་བརྒྱ་ཕྲག་མང་ཙམ་ཡོད་པས་དཔྱད་གཞི་ཆེ། འོན་ཀྱང་ཕྲན་བདག་གི་རྨོངས་བློར་ཤར་
ཚོད་ལ་སྐྱི་སྟོན་འཁོར་ལོ་སྔ་ཕྱིར་གཉིས་ཡོད་པར་སེམས་ཀྱང་ཕྱི་མའི་ལོ་རྒྱུས་ཟུར་ཙམ་ཡང་
མཐོང་ཐོས་ཡུལ་དུ་མ་གྱུར་པས་གསལ་ཁ་མ་ཐོན། དེ་ལྟར་སྡེ་གསུམ་ཁད་ཉེ་བ་འདིར་གྲུབ་
པའི་དབང་ཕྱུག་ཆེན་པོ་སྐྱི་སྟོན་འཁོར་ལོ་ཞེས་སྙན་པའི་གྲགས་པ་རབ་ཏུ་ཆེ་བ་དེ་ཉིད་གྱི་
གདུང་སྲས་གསུམ་དང་། ཨ་ལགས་དོན་གྲུབ་ཟེར་བས་ཨོང་སྙེད་ཕྱོགས་སུ་དགོན་པ་བཏབ་
ནས་མཁར་ས་བཟུང༌། དགེ་བའི་བཤེས་གཉེན་ཆེན་པོ་རབ་འབྱམས་པ་ནོར་བུ་རྒྱ་མཚོ་དང༌།
སད་སེར་སྲུང་བ་ལ་ཡང་དབང་འབྱོར་བའི་ཞྭ་དཀར་བོན་གྱི་གྱེར་གཤེན་ཆེན་པོ་གཡུང་དྲུང་
རྒྱལ་དང༌། རིག་འཛིན་རྣམ་པ་གཉིས་ཀྱིས་གཙོས་བོན་པོ་ནུས་མཐུ་ཅན་བར་མ་ཆད་པར་
བྱོན། སྡེ་འདིའི་སྐྱེ་ཕོ་མོ་རྣམས་ཕན་ཚུན་སེམས་མཐུན་ལ། ཡ་རབས་ཀྱི་སྤྱོད་ཚུལ་བཟང་
བོ་རང་ཆས་སུ་ཡོད་པ། ཆོས་ལུགས་གང་ལ་ཡང་དད་གུས་ཆེ་ཞིང་། ཆོས་ལྡན་གྱི་བྱ་བ་
ལས་ནམ་ཡང་མི་འདའ་བར་འདུག་གོ །
ཡང་སྟག་ཡན་ནི། མགར་སྟོན་དམ་པ་ཆོས་ལྡིངས་ཡུལ་མདོ་སྨད་འདིར་ཕེབས་ནས།
- 91 -

མགར་རྩེ་མཐིལ་ནས་གཞི་ཆགས། ཁོང་ལ་སྲས་གསུམ་འཁྲུངས་ཏེ་གཅིག་གིས་གདན་ས་
མཐིལ་བཟུང༌། གཅིག་གིས་མགར་རྩེ་ལོ་གོང་མ་དང༌། གཅིག་གིས་མགར་རྩེ་མར་ནས་
གཞི་བཟུང་། སྒར་བ་ཞིག་ཀྱང་ཆགས། སའི་རྒྱ་ཁྱོན་ཆུང་བས་གཞི་མ་རྒྱས་སྟབས་གྱ་སར་
ཕེབས་ནས་གཞིར་བཟུང་། མགར་རྩེ་གྱ་ས་དང་མགར་རྩེ་དགོན་པ། ཨ་བར་བཅས་་
འཕེལ་རྒྱས་སུ་སོང་། ཤུལ་ནས་སྡོད་སར་མགར་རྩེ་སྟག་ཡན་ཆད་པའི་ཁྱིམ་གཞི་འགའ་དང་།
མགོ་ལོག་ཨ་ཁྱུང་ནས་མཆེད་པའི་ཨ་ཁྱུང་བ་གཉིས། སྐྱི་སྟོན་ཉི་མའི་འཁོར་ལོའི་རྒྱུད་པའི་
ཞོང་ཟ་ཚང་དང་། ཕྱིས་སུ་དཔྱི་ས་བཅས་ཚོ་ཁག་བཞི་ཡོད། དེ་ཡང་སྡེ་འདིར་ཡབ་རྗེ་བླ་
མ་སྐལ་ལྡན་རྒྱ་མཚོ་སྐུ་ཕྲེང་རིམ་བྱོན་དང་། སྤྱང་ལུང་ཁྲི་རྒན་དགེ་འདུན་བསྟན་འཛིན་རིན་
ཆེན་ཕེབས་ནས་མ་ཎིའི་རིལ་སྒྲུབ་མཛད་དེ་སྐུ་རབས་དུ་མས་ལྔ་བའི་མ་ཎིའི་ཆོས་རྒྱུན་བཙུགས་
ཏེ། 
འཕགས་མཆོག་ཐུགས་རྗེ་ཆེན་པོ་སྐྱབས་ཀྱི་དྭངས་མར་འཛིན་པ་བྱུང༌། སྡེ་ཁྲོད་ནས་
རིག་འཛིན་གུ་རུ་སྐྱབས་དང་། སྔགས་འཆང་ཡི་དམ་གཉིས་ནས་རླངས་རྒྱལ་པོ་བླ་མ་རིག་
འཛིན་དཔལ་ལྡན་བཀྲ་ཤིས་དང་། ཀོའུ་སྡེ་བན་སྔགས་རྣམ་གཉིས་ཀྱི་ཞབས་པད་བསྟེན་
ནས་གསང་སྔགས་སྔ་འགྱུར་གྱི་ཟབ་ཆོས་རྣམས་ལ་ཉན་བསམ་མཛད། གྲུབ་པའི་དབང་ཕྱུག་
བཛྲ་བི་ཛ་ ཡས་ ཆོས་ ཐོག་ འགའ་ བཙུགས། འགྲོ་ མགོན་ཞབས་དཀར་རིན་པོ་ཆེ་དང་།
ཉང་སྣང་མཛད་རྡོ་རྗེ་རྣམ་གཉིས་སྟག་ཡན་སྔགས་འཆང་སྨྱུག་ཐོགས་དབང་བོ་ཀླུ་འབུམ་
དཔལ་དང་། 
སྙིང་དཀར་བཀྲ་ཤིས་གཉིས་ཀྱི་གཙོས་སྔགས་འཆང་འདུས་སྤྱི་ནས་གདན་
དྲངས་ཏེ། 
ཐུགས་རྗེ་ཆེན་པོ་འཁོར་བ་དབྱིངས་སྒྲོལ་གྱི་སྒྲུབ་ཆེན་བཙུགས་ཏེ་སྨད་ཕྱོགས་
སྔགས་མང་གི་ཆོས་རྩེ་གཅིག་བྱས། ཡང་དུས་བཞིའི་ཆོས་ཐོག་བབ་རེར་ཆག་མེད་བཟུང་
ནས་ཆོས་རྒྱུན་སྤེལ། ཕྱིས་སུ་གར་རྩེབ་གདོང་གི་རིག་པ་འཛིན་པ་མི་བསྐྱོད་རྡོ་རྗེ་དང་།
དགེ་འདུན་སྤྲུལ་མིང་བ་འཇམ་དབྱངས་ཤེས་རབ་རྒྱ་མཚོ་རྣམ་གཉིས་སྔ་ཕྱིར་གདན་དྲངས་
ནས་རྫོགས་པ་ཆེན་པོ་ཨ་ཏི་ཟབ་དོན་དང་། ཀུན་བཟང་བླ་མའི་ཞལ་ལུང་། རྫོགས་ཆེན་
སྣང་སྦྱང་སོགས་ཟབ་ཁྲིད་དང་ཆོས་བཀའ་ཅི་རིགས་གནང་བས་སྡེ་འདི་ཡང་ཆོས་སྲིད་གཉིས་
ཆར་ནས་བཟང་ཤོས་ཤིག་ཡིན། གཞན་ཡང་སྔ་འགྱུར་རིང་ལུགས་འཛིན་པའི་སྐལ་ལྡན་
རིགས་སྔགས་འཆང་བ་འགའ་རེ་ལུ་གུ་རྒྱུད་དུ་བྱོན་ནོ། །
ཀོའུ་སྡེ་ནི་བསེ་རིགས་ཡིན་ལ། དེ་ཡང་སྔོན་ཆོས་རྒྱལ་སྲོང་བཙན་སྒམ་པོའི་བཙུན་
མོར་རྒྱ་བཟའ་ཀོང་ཇོ་བསུ་བའི་སླད་དུ་དཔའ་མཛངས་འཕྲུལ་ལྡན་གྱི་མགར་སྟོང་བཙན་རྒྱ་
ནག་རྒྱལ་པོའི་དྲུང་དུ་མངགས་པ་ན། རྒྱ་རྗེས་བོད་ལ་སྟེར་མ་འདོད་པར་གཡོ་སྒྱུ་མང་པོས་
བཟློག་ཀྱང་བློན་ཆེན་བློ་རིག་རྒྱལ། དེ་ནས་རྒྱལ་པོས་ལྷ་གཅིག་ལམ་ལ་ཞུགས་པའི་སྐྱེལ་ཐུང་
- 92

ལ་བྱོན་པའི་གྲལ་དུ། འབྲི་བསེ་རུ་གུང་སྟོན་གྱི་ཕྲག་དོག་གི་གཏམ་ལ་བརྟེན་ནས་། རྒྱ་རྗེས་
མགར་རེ་ཞིག་རྒྱ་ཡུལ་དུ་སྡོད་དགོས་པར་གསུངས་པ་ལ། འདོད་པ་ལྟར་བཅོས་ནས་བསྡད་
པས་རྒྱ་རྣམས་བག་ཡངས་སུ་གྱུར་ཅིང་། བློན་པོ་རིག་པ་ཅན་གྱི་རྒྱུད་པ་འབྱུང་བའི་ཆེད་དུ་
མཚར་སྡུག་ལང་ཚོ་ཅན་གྱི་རྒྱ་མོ་ཞིག་ཇོ་མོར་བྱིན་ཀྱང་ན་ཁུལ་གྱིས་ལུས་འབྲེལ་མ་བཞག
བོད་ལ་བརྙས་པ་བྱས་ནས་ཀོང་ཇོ་མ་བྱིན་པའི་འཁོན་ལན་བླངས་ཏེ་ཐབས་མཁས་ཀྱིས་བྲོས་
པས་སྒོ་གདོང་སྒོ་མོའི་རྩ་རུ་ཀོང་ཇོ་དཔོན་གཡོག་གི་རྗེས་ཟིན་སྐད། ཡང་ལམ་ཁར་བུ་ཞིག་
སྐྱེས་པ་རྨ་ཆུའི་རབ་ཁ་གོང་མ་ནས་གསུང་བཀོད་ཅུང་ཟད་བསླབ་སྟེ་བསེ་སྒྲོམ་ཞིག་གི་ནང་དུ་
བཅུག་སྟེ་སྟེང་དུ་གསེར་གྱི་རྒྱལ་མཚན་ཞིག་བཙུགས། རུ་སྡེ་འབུམ་གྱི་རྒྱུད་སྤེལ་བར་སྨོན་
ལམ་བཏབ་ནས་རྨ་ཆུའི་གཞུང་དུ་བསྒྱུར། བློན་པོ་དབུས་ཕྱོགས་སུ་བཞུད་འདུག བུ་དེའི་
ལས་སྨོན་གྱི་དབང་གིས་འབའ་མདོའི་དགེ་བསྙེན་རབ་ཁ་ནས་ཧོར་སྡེའི་བཟའ་མི་གཉིས་ཀྱིས་
རྙེད་དེ་ཚུར་བླངས་ནས་རྟགས་མཚན་བཞིན་བྱིས་པའི་མིང་ལ་བསེ་རྒྱལ་མཚན་འབུམ་་་་་
བཏགས། ས་དེར་དེང་སང་རྙེད་ཐང་ཞེས་འབོད། འདི་ལ་བཤད་ཚུལ་མི་འདྲ་བ་རེ་ཡོད་
པ་རྣམས་ཀྱང་ཐང་ཡིག་གསར་རྙིང་གི་ལོ་རྒྱུས་དང་བསྡུར་ན་ཡིན་རྒྱུ་ནི་རྒྱ་ནག་གོང་མས་བློན་
པོ་མགར་ལ་ཕུལ་བའི་རྒྱ་བཟའ་ཕྱི་མ་དེའི་སྲས་ཡིན་དགོས་འདུག་ཟེར། ཡང་རྒྱལ་མཚན་
འབུམ་གྱིས་ཐོག་མའི་གཞི་འཛིན་ས་བདེ་ཡངས་ལུང་བར་སྤེན་མའི་ཀ་བཞི་གདུང་བརྒྱད་ཀྱི་
ཁང་བ་ཞིག་ཡོད་པ་དེ་ཡིན་ཟེར། དེ་ལ་ཧོར་བཟའ་དར་ཚོ་ཟེར་བ་ཞིག་བག་མར་བསུས་པས་
སྲས་བཞི་སྐྱེས། བསེ་དགེ་བའི་རྒྱུད་ལ་ཆུ་མ་དང་། དགེ་རྒྱས་ཀྱི་རྒྱུད་ལ་སྤྱང་སྐྱ་དང་སྤྱང་
ལུང་། དགེ་འབྱུང་གི་རྒྱུད་ལ་ཀོའུ་སྟེ། དགེ་འཕེལ་གྱི་རྒྱུད་ལ་ཉ་ལུང་བཅས་རྒྱས་ཤིང་སོ་
སོར་གཞིས་ཆགས་པར་བཤད། དེ་ཡང་རོང་འབྲོག་གི་དཔོན་རྒྱུད་ནི་བླ་མ་མཆུ་ནག་དང་
དེའི་བུ་དགེ་འདུན་རྒྱ་མཚོ་རྣམས་ཡིན། །
ཡང་སྟོན་པ་དང་རྒྱུ་ཚང་དག་ཨོ་རྒྱན་སྨིན་གྲོལ་གླིང་གི་ཆོས་རྒྱུན་འཛིན་མཁན་ཡིན་པར་
མ་ཟད། ཁྱུང་དགོན་མི་འགྱུར་རྡོ་རྗེ་གླིང་གི་འཁོར་བ་དབྱིངས་སྒྲོལ་གྱི་སྒྲུབ་ཆེན་སྐབས་
བསྙེན་བཀུར་ཀྱང་བྱེད་དགོས། གཞན་ཡང་སྡེ་འདིར་གྲུབ་པའི་དབང་ཕྱུག་ཆེན་པོ་ཀོའུ་སྡེ་
བན་སྔགས་རྡོ་རྗེ་རྣམ་རྒྱལ་རིན་པོ་ཆེ་དང་། ལུགས་གཉིས་མཁྱེན་པའི་བློ་གྲོས་མཁའ་ལྟར་
ཡངས་པའི་སྒར་བའི་བླ་མ། སྒྲུབ་པའི་རྒྱལ་མཚན་འཛིན་པའི་བྱ་བཏང་བ་ཨ་ལགས་སྟོན་པ་
སྒོམ་སྒྲུབ་ཉམས་མྱོང་གི་ཏིང་འཛིན་བརྟན་པོ་གཡོ་བ་མི་མངའ་བའི་གསང་ཆེན་
ཚང་དང༌། 
ཆབ་སྲིད་ཀྱི་མངའ་ཐང་མངོན་པར་མཐོ་བའི་ཀོའི་སྡེའི་མི་དབང་ཆེན་
སྔ་འགྱུར་བ་དང་། 
པོའི་སྐུ་རབས་རྣམས་དང༌། བསྟན་ལ་སྲི་ཞུ་བགྱིད་པའི་སྦྱིན་བདག་དང་བཅས་པའི་དྲག་
- 93 -

དྲས་མི་སྣ་ མཐའ་ཡས་པ་བྱོན། འོན་ཀྱང་ རབ་བྱུང་བཅུ་དྲུག་གི་ས་སྟག་དང༌། སྤྱི་ལོ
1938ལོར། 
རྟོགས་པའི་གཡུ་རལ་མཁའ་ལ་འཕྱོ་བའི་དགེ་འདུན་སྤྲུལ་མིང་པ་འཇམ་་་
དབྱངས་ཤེས་རབ་རྒྱ་མཚོར་བརྡ་བབས་པ་ལས། རི་བོང་ཁ་ནས་གཏམ་བརྒྱ་སྨྲ། ། སྟག་གི་
འཛུམ་དྲུག་དགྲ་ལ་འཕྱོ། ། ལྕགས་ནག་གི་སེར་བ་ལན་གསུམ་འབེབས། །གཞུང་གསུམ་དུ་
ཁྲག་གི་མཚོ་མོ་སྐྱིལ། ། ལུང་གསུམ་གྱི་ཉ་མོ་བྲོས་ན་ཐར། ། ཞེས་བརྡ་ཡིག་གི་ནང་དོན་ལྟར་
མཱ་ཅང་ཇག་དམག་ལྷགས་ཏེ། འཇིག་རྟེན་པའི་ཁ་སྐད་ལ། མཐོང་ཚད་བསད་ན་ཐོས་
ཚད་འཇིགས་ཟེར་བ་ལྟར། རིག་ཚད་དང་མཐོང་ཚད་དམར་གསོད་བྱས་ཏེ་སྒར་གྲོང་གཉིས་
སུ་ཁྲག་གི་མཚོ་མོ་བསྐྱིལ་ཞིང་རྩ་མེད་དུ་བཏང༌། ཡིན་ནའང་། རབ་བྱུང་བཅུ་དྲུག་པའི་ས་
གླང་དང༌། 
སྤྱི་ལོ1949ལོར་མཱ་ཅང་རྒྱལ་རབས་རྩ་འཐོར་དུ་སོང་བས་སླར་ཡང་བདེ་སྐྱིད་ཀྱི་
འཚོ་བ་གསར་བ་ལོངས་སྤྱད་པའི་ཟེའུ་འབྲུ་འཛུམ་པའི་འདབ་བརྒྱ་ཅིར་ཡང་བཞད
། ཡང་
སྡེ་འདིའི་སྐྱ་སེར་ཐམས་ཅད་གསར་རྙིང་རིས་མེད་ཀྱི་ཆོས་ལ་དད་པ་དང་
། ཕ་མེས་ཀྱི་གོམས་
སྲོལ་ལ་དགའ་ཞེན་ཆེ་བ། མཛངས་ལ་བློ་འགྱུ་བ། དཔའ་ལ་བསྲན་ཚུགས་པ། ཁ་
གསལ་ཞིང་གཏིང་མི་རྟོགས་པ། ལོ་རྒྱུས་ཀྱི་དགེ་ཐོན་པ། ཤགས་ཀྱིས་ཕ་རོལ་གནོན་པ་
སོངས་གང་ཅིའི་ཐད་རྩེར་སོན་པ་ཞིག་ཡིན་ནོ། །
ཡང་ཆུ་མ་ཟེར་བ་ནི། 
བསེ་རི་ཆུ་བར་གསུམ་ཞེས་གྲགས་པའི་ནང་ཚན་གྱི་ཆུ་མ་ཡིན་
ལ། རུས་རྒྱུད་ནི་བསེ་རིགས་ཡིན་པར་གྲགས། སྡེ་འདིར་བསྟན་པ་སྔ་དར་གྱི་དུས་སུ་བསེ་
སྟོན་རྒྱལ་བ་བྱང་ཆུབ་ཅེས་གྲགས་པ་དེ་ཉིད་འཁྲུངས། ཁོང་གིས་སེ་ཀུ་བྱ་ཁྱུང་གི་རྫའི་ངོས་སྐྱ་
རྒན་གནས་མོ་ཞེས་ཡོངས་སུ་གྲགས་པའི་རིའི་མདུན་གྱི་ནགས་གསེབ་ཏུ་བཞུགས་ནས་སྒོམ་
སྒྲུབ་མཛད་པས་མཐར་གྲུབ་པའི་གོ་འཕང་མཐོན་པོར་གཤེགས། སྐབས་ཤིག་གནས་དེ་ནས་
འཕུར་ཏེ་དོ་རི་ཉིན་གྱི་རི་རྩེར་བབས་པའི་སར་ཡང་རྡོ་ལ་ན་བཟའ་དང་སྐུ་རྗེས་ཀྱི་གྲུབ་རྟགས་
བཞག 
སྟེང་གི་གཞི་མའི་དགོན་པའི་གཞི་འཛིན་སྐབས་ཤིང་ཆ་ཐམས་ཅད་བསེའི་རུས་ལྷ་
དམ་ཅན་རྡོ་རྗེ་ལེགས་པ་ལ་གཏད་པས་ཆུ་འཁོར་ཆེན་པོ་ཕབ་ནས་ཤིང་སྡོང་ཆེ་ཆུང་མང་པོ་ཆུ་
གཞུང་ལ་དྲངས་ཏེ་དགོན་གནས་ཀྱི་མདུན་དུ་ཕབ་པས་གཙུག་ལག་ཁང་རྟེན་དང་བརྟེན་པར་
བཅས་པ་ཡང་ཐུགས་བཞེད་ལྟར་གྲུབ་འདུག 
ཡང་ལྔ་རིག་མཁྱེན་པའི་མེ་ཏོག་ཀུན་ཏུ་བཞད་
པའི་བསེ་དགེ་པདྨ་འབུམ་དང༌། གྲུབ་དབང་འདན་གྱི་སྐུ་ཕྲེང་བཞི་བ་བློ་བཟང་མཁས་
མཆོག་དང༌། 
བསེ་བློ་བཟང་དོན་གྲུབ་སོགས་ཕྱག་རྗེས་ཤིན་ཏུ་ཆེ་བ་དང༌། ཁྱད་པར་ར་
རྒན་ཚང་དང༌། སྒར་བ་བཙན་པོ་མ། ཞབས་དྲུང་རྡོ་རྗེ་བདུད་འཇོམས། སྒར་བའི་
པཎྜི་ཏ་བློ་བཟང་ཤེས་རབ་དང༌། སྣང་སྲིད་རིག་སྟོང་ཁྱབ་གདལ་དུ་རྫོགས་པར་ངོ་འཕྲོད་
94 -

པའི་རིག་སྔགས་འཆང་བ་མང་པོ་དང་། སྒར་བའི་ལྷ་བཟོ་ཉི་མ་སོགས་སྐྱེས་བུ་དམ་པ་མང་
པོ་བྱོན། གཞན་ཡང་ཆུ་མའི་བླ་དཔོན་ཟུང་འབྲེལ་གྱི་མཛད་སྒོ་ཡུན་རིང་གནས། གསར་
རྙིང་ཁྱད་མེད་ཀྱི་དམ་པའི་ཆོས་ཀྱི་སྲོལ་རྒྱུན་བཟང་པོ་ཚུགས། སྒར་བའི་བྱམས་པ་ནི་རེབ་
གོང་གི་བྱམས་ཆེན་བཞིའི་ཡ་གྱལ་ཡིན། དེ་ཡང་བསེ་རྒྱལ་མཚན་བུ་བཞིའི་རྒྱུད་རྣམས་སྲོང་
བཙན་སྒམ་པོའི་སྐུ་རིང་ལ་མགར་སྟོང་བཙན་གྱི་རིགས་སྲས་ལས་མཆེད་པར་བཤད། དེ་ལྟ་
ན་ཆོས་རྒྱལ་སྲོང་བཙན་སྒམ་པོའི་རྒྱལ་སྲིད་བཟུང་བའི་དུས་ནི་དུས་རབས་དྲུག་པའི་སྨད་ནས་
དུས་རབས་བདུན་པའི་སྟོད་ཙམ་དུ་ཁེལ་ཞིང་། ད་ལྟའི་བར་ལོ་གྲངས་སྟོང་དང་བཞི་བརྒྱ་
ལྷག་ཙམ་སོང་འདུག ཡང་ཡུལ་འདིར་འདུས་སྡོད་བྱེད་པའི་མི་རྣམས། རྗེ་བོ་དང་གཙོ་བོ་
ལ་བཀུར་བཟོ་ཆེ་ཞིང་ཕན་ཚུན་སྙིང་ཉེ་བ། རང་བཞིན་དྲང་ལ་གཡོ་སྒྱུ་མེད་པ་ཤིན་ཏུ་དཔའ་
བས་གཡུལ་ངོར་འཇུག་པ་ལ་ཅི་མི་སྙམ་པ་དང་། ལས་འབྲས་བརྩི་ཞིང་རྣམ་དཀར་གྱི་ལས་ལ་
བརྩོན་པ། ཆོས་དང་འཇིག་རྟེན་གྱི་ལུགས་ལ་རྣམ་དཔྱོད་ཆེ་བ། ཕ་མེས་གོང་མ་རྣམས་ཀྱི་
གོམས་སྲོལ་ལས་ནམ་ཡང་མི་འགོངས་པ། གཞན་ལས་དད་པ་དང་སྙིང་རྗེ་ཆེ་བ་སོགས་
བཟང་པོའི་ཡོན་ཏན་གྱི་གཏེར་མཛོད་དུ་གྱུར་པའི་སྡེ་ཚོ་ཞིག་ཡིན་ནོ། །གཞན་ཡང་གཡས་རུ་
དང་གློག་བྱུང་གི་ལོ་རྒྱུས་ལ་གསལ་ཁ་མ་བྱུང་བས་ཕྱི་རབས་ལོ་རྒྱུས་པའི་འོས་འགན་ལགས། །
ཤ་སྦྲང་ནི། ཉི་མ་ཤར་མ་ཐག་པང་དུ་བླངས་པ་འདྲ་བས་ན་ཤར་པང་སྟེ་ཟུར་ཉམས་
པས་ཤ་སྦྲང་དུ་ཐོགས་ཟེར། དེ་ཡང་མཆེད་ཁུངས་ནི་མངའ་རིས་སྟོད་ཀྱི་ལ་དྭགས་རྒྱལ་བོའི་
རྒྱུད་ལས་ཆད་པར་གྲགས། རུས་རྒྱུད་ནི་ལ་དྭགས་རྒྱལ་སྲས་དགྲ་འཇོམས་ནོར་བུ་དབང་
ཕྱུག་གི་ལོ་རྒྱུས་ལྟར་ན་འབྲུ་རིགས་ཡིན་པར་བཤད། ཡུལ་གྲུ་དེ་ལས་ཚོ་ཆུང་བརྒྱད་དང་ཉང་
ལས་མི་ཁྱིམ་འགའ་གྱིས་ཞེས་ཀུན་གྱིས་གླེང་། སྡེ་འདི་ནས་ཤ་སྦྲང་། སྔ་རྒྱ། ཕྱིས་རྒྱུ།
སྤྲང་པོ་སོགས་ད་ལྟ་ཤ་སྦྲང་ཚོ་དྲུག་ཟེར་བ་དེ། སོག་པོ་གོང་མས་དགོན་སྡེ་རྣམས་གཏོར་
བརླགས་བྱས་པར་བརྟེན་མཚོ་ལྷོའི་ཕྱོགས་སུ་གྱེས། དེང་སང་ཞེན་ཧེ་ཞན་དང་ཐུན་ཏེ་ཞན་
གཉིས་ཀྱི་མངའ་ཁོངས་སུ་ཡོད། ཡང་རྩེ་གཞུང་ཤ་སྦྲང་ཡང་སྡེ་འདི་ནས་ཆད།
ད་ནི་དགེ་ལྡན་བསྟན་པའི་འབྱུང་ཁུངས་དཔལ་ལྡན་བྱ་ཁྱུང་ཐིག་ཆེན་ཡོན་ཏན་དར་
རྒྱས་གླིང་ངམ་ཐུབ་བསྟན་དག་ཐེར་གླིང་ཕྱག་འདེབས་མཛད་པ་པོ་ཆོས་རྗེ་དོན་གྲུབ་རིན་ཆེན་
དཔལ་བཟང་བོའི་འཁྲུངས་ཡུལ་བརྗོད་པ་ནི། མཁས་གྲུབ་རྗེས་མདོ་ཁམས་སྨད་ཡིན་པར་
གསུངས་པ་ཙམ་ལས་གསལ་པོ་ཞིག་ལོ་རྒྱུས་སྔ་མ་རྣམས་སུ་མི་གསལ་ལ། ཆུ་བཟང་ངག་
དབང་ཐུབ་བསྟན་དབང་ཕྱུག་གིས། འཁྲུངས་ཡུལ་དང་རིགས་རུས་ནི་ས་སྐྱ་ཡིན་ཞེས་པ་
དང་། ས་སྐྱ་ནས་ཆད་པའི་རེབ་གོང་གི་ཡུལ་ཡིན་ཟེར་བའི་བཤད་ཡམས་མཆན་བུར་བཀོད་
- 95 ---

ནས་རང་ལུགས་ལ་རྨ་ཆུའི་ལྷོ་ངོས་རེབ་གོང་གི་ཆར་འཁྲུངས་པར་གསུངས
། ངག་རྒྱུན་ལ་
རེབ་གོང་ཤ་སྦྲང་དུ་འཁྲུངས་པར་འདི་གའི་སྐྱེ་བོ་ཀུན་ལ་ཡོངས་སུ་གྲགས་ཤིང༌
། ཤ་སྦྲང་གི་
ཉེ་འཁོར་གྱི་ཕྱོགས་རི་ཁྲོད་ཅིག་ཏུ་སྒྲུབ་པ་མཛད་ནས་བཞུགས་པར་བརྟེན་དོན་གྲུབ་རིན་ཆེན་
གྱི་མཚན་བསྡུས་པས་དོན་རིན་ཉིན་དང་། དེ་ཡང་ཟུར་ཆག་པས་དོར་ཉིན་དུ་འབོད་པ་ཡིན་
ཟེར། འདིར་ཟེར་སྒྲོས་བཀོད་པས་དགོས་པ་མི་ཆེ་ཞིང་ལྷད་འདོན་བྱས་པས་སྣག་ཤོག་གྲོན་
པའི་རྒྱུ་རུ་ཟད་དོ། ། ནམ་འཁྲུངས་པ་ནི། རབ་བྱུང་ལྔ་བའི་བགྲང་བྱ་ཞེ་གསུམ་པ་ས་བྱ་
དང༌། ཧོར་རྒྱལ་ཡོན་ཁྲོ་གསུམ་པ་ཁུ་ལུག་ཁྲི་ལོ་གཉིས་པ། སྤྱི་ལོ1309ལོར་ས་སྐྱ་ནས་ཆད་
པའི་རེབ་གོང་ཤ་སྦྲང་དུ་འཁྲུངས་པ་ཀུན་གཟིགས་འཇམ་པའི་དབྱངས་ཨ་བྷའི་ཞབས་ཀྱིས་
བཞེད། ཁོང་གིས་ཤ་སྦྲང་གི་ཆར་དགོན་གནས་གསར་འདེབས་གནང་བ་དང་། ན་བཟའ་
ཆ་ཚང་གཅིག་ནང་རྟེན་བྱས་པའི་མཆོད་རྟེན་བཞེངས་པ་དེང་སང་ས་འབུར་ཞིག་དུ་ཡོད་པར་
གྲགས། རྒྱས་པར་འདོད་ན་དབྱངས་ལྡན་རིག་པའི་འདོད་འཇོའི་བྱ་ཁྱུང་གདན་རབས་ལ་
ཤེས་པར་བྱའོ། ། ཡང་དེ་ནས་རབ་བྱུང་བཅུ་གཅིག་པའི་ལྕགས་ཡོས་དང་སྤྱི་ལོ1651ལོར་
གཡེར་གཤོང་དགོན་བསམ་གཏན་ཆོས་འཕེལ་གླིང་འདེབས་པ་པོ། སྐྱེས་རབས་དུ་མར་པཎྜི་
ཏ་དང་གྲུབ་པའི་གོ་འཕང་བརྙེས་པའི་ཟློས་གར་ཤ་སྟག་མཛད་པ་ཡུལ་མདོ་སྨད་ཀྱི་སྒྲུབ་བརྒྱུད་
བསྟན་པའི་མེས་པོ་ཆེན་པོ། གྲུབ་ཆེན་ཆོས་པ་རིན་པོ་ཆེ་བློ་བཟང་བསྟན་པའི་རྒྱལ་མཚན་གྱི་
སྤྲུལ་བའི་རྣམ་རོལ་གཡེར་གཤོང་སྔགས་རམས་པ་འཇམ་དབྱངས་བློ་གྲོས་ཀྱི་སྐུ་འཁྲུངས། ད་
དུང་ཤ་སྦྲང་སྒོམ་ཆེན་པ་བློ་བཟང་རྒྱ་མཚོ། མཁྱེན་དཔྱོད་ཡངས་པའི་ཤ་སྦྲང་རབ་འབྱམས་
པ། 
འཇམ་དཔལ་གཤིན་རྗེ་གཤེད་ཀྱི་རྣལ་འབྱོར་པ་ཆེན་པོ་གནས་བརྟན་ཤ་སྦྲང་འཇམ་
དབྱངས་རྒྱ་མཚོ། ལས་བཞི་ལྷུན་གྱིས་གྲུབ་པའི་སྔགས་འཆང་བཛྲའི་མཚན་ཅན་སོགས་
གསར་རྙིང་གི་སྐྱེས་ཆེན་དམ་པ་མང་དུ་བྱོན་ནོ། །
་ ཡང་དོར་ཉིན་ཞེས་པའི་མིང་གི་གོ་དོན་ནི། དོ་རུ་དཔལ་གྱི་རིའི་ཉིན་ཕྱོགས་སུ་གཞི་
ཆགས་པས་དེ་སྐད་ཟེར། ད་དུང་བཤད་ཚུལ་གཞན་ལ་ཡང་། ཆོས་རྗེ་དོན་གྲུབ་རིན་ཆེན་
ཤ་སྦྲང་གི་ཉེ་འཁོར་གྱི་ཉིན་ཕྱོགས་རི་ཁྲོད་ཅིག་ཏུ་སྒོམ་སྒྲུབ་མཛད་ནས་བཞུགས་པར་བརྟེན
དོན་གྲུབ་རིན་ཆེན་ཞེས་པའི་མཚན་བསྡུས་ནས་དོན་རིན་ཉིན་དང་། དེ་ཡང་ཟུར་ཆག་པས་
དོར་ཉིན་དུ་འབོད་པ་ཡིན་ཟེར་རོ། ། དེ་ལ་ཚེ་བཟའ། སྙིང་ལོ། རྒྱ་ལོ། ཨ་ཀྲོང་།
སྤྱང་ལུང་ནས་ཆད་པའི་ཨ་རོལ་ཚང་བཅས་རྩ་བའི་ཚོ་ཁག་ལྔ་ཡོད། སྡེ་འདིར་བཤད་སྒྲུབ་
གསེར་གྱི་འཁོར་ལོ་ཐུབ་བསྟན་ཆོས་ཀྱི་རྒྱལ་སྲིད་ལ་དབང་བསྒྱུར་བའི་བསྟན་འཛིན་ཆེན་པོ་ཨ་
རོལ་བློ་བཟང་ལུང་རྟོགས་རྒྱ་མཚོའི་ཡོངས་འཛིན་ཨ་རོལ་བློ་བཟང་དར་རྒྱས
། སྐྱབས་རྗེ་བློ་
- 96 -

བཟང་ལུང་རིགས་རྒྱ་མཚོའི་སྐུ་གོང་མ་ཨ་རོལ་གྲགས་པ་རྒྱ་མཚོ། རིག་པའི་དབང་ཕྱུག་ཆེན་
པོ་བཤེས་གཉེན་ལྷ་མོ། རྡོ་རམས་པ་དགེ་བཤེས་སྟ་རེ་རྣམས་ཀྱི་སྐུའི་མཚན་དཔེའི་མེ་ཏོག་
བཞད། ད་དུང་རིམ་གཉིས་ཏིང་འཛིན་གྱི་རྣལ་འབྱོར་ཐུགས་ལ་འབྱོངས་པའི་སྐལ་ལྡན་རིག་
སྔགས་འཆང་བ་མང་པོ་དང་། ཆབ་སྲིད་ཀྱི་གཟི་འོད་ཕྱོགས་བརྒྱར་འཕྲོ་བའི་མི་དབང་ཆེན་
པོའི་སྐུ་རབས་བཅས་བྱུང་ངོ༌། །
ཉ་ལུང་ནི། བསེ་རྒྱལ་མཚན་བུ་བཞི་ལས་ཐ་ཆུང་དགེ་འཕེལ་ཟེར་བས་བཀྲ་ཤིས་
གསེར་ཉ་ལུང་གི་ཆར་གནས་གཞི་བཟུང་བར་སྔ་རབས་ལ་གསལ་ཆ་ཡོད་པའི་མི་སྣ་མང་ཙམ་
གྱིས་བཤད། ཕྱིས་སུ་གདུང་རྒྱུད་རིགས་སྲས་གསུམ་བྱུང་བ་ལས་བསེ་ཡར་ནང་མར་ནང་
ཞེས་ཁག་གཉིས་སུ་གྱེས་པར་གྲགས། དེ་ཡང་བསེ་རྒྱུད་དཀོན་མཆོག་འབུམ་ཟེར་པ་ལ་རོང་
ཆེན་ལྷ་རྗེའི་ཚ་བོ་ཏཱ་ཀོ་ཤཱི་བློ་གྲོས་སེང་གེ་ནས་བསེ་བེ་ཧུ་ཞེས་པའི་ཐོབ་ཐང་གནང་། དེ་ཉིད་
ཆོས་སྲིད་གཉིས་ཆར་ལ་མཁྱེན་རབ་ཡངས་པས་མིང་བླ་མར་ཆགས་པ་ད་ལྟའང་ཁྱིམ་རྒྱུད་ཡོད་
ཟེར། ཡང་སྐབས་ཤིག་ལ་དར་རྒུད་བྱུང་བས་བསེ་ཚའི་རྒན་པོ་སྤྱི་སེམས་ཅན་ཞིག་ལ་དཔོན་
མིང་ཆགས་པ་ད་ལྟའི་དོར་ཉིན་དཔོན་པོའི་ཁྱིམ་རྒྱུད་འདི་ག་ལགས། སྡེ་འདིར་ཀུན་མཁྱེན་
འཇམ་དབྱངས་བཞད་པ་ངག་དབང་བརྩོན་འགྲུས་ཀྱི་ཐུགས་སྲས་བསེ་ངག་དབང་བཀྲ་ཤིས་
ཞེས་པའི་མཚན་སྙན་ཕྱོགས་ཀྱི་བུ་མོའི་རྣ་བའི་རྒྱུན་དུ་གྱུར་པ་དེ་ཉིད་རབ་བྱུང་བཅུ་གཅིག་
པའི་ས་རྟ་དང་སྤྱི་ལོ 1678ལོར། བོད་ཀྱི་རུས་ཆེན་བཞིའི་ནང་ཚན་བསེ་རིགས་སུ་སྐུ་་་
འཁྲུངས། གཞོན་ནུ་ ཉིད་ནས་ རབ་ ཏུ་བྱུང་ སྟེ་ མཚན་ངག་དབང་ བཀྲ་ ཤིས་ སུ་ གསོལ།
དབུས་སུ་ཕེབས་ཏེ་འབྲས་སྒོ་གྲྭ་ཚང་དུ་ཞུགས། ཀུན་མཁྱེན་འཇམ་དབྱངས་བཞད་པའི་རྡོ་
རྗེ་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་ཏེ་བཀའ་པོད་ཆེན་པོ་ལྔས་མཚོན་པའི་མདོ་
ཕྱོགས་ཀྱི་གཞུང་ལ་སྦྱངས་པ་མཐར་ཕྱིན་ནས་ ལྷ་ ལྡན་སྨོན་ལམ་ཆེན་མོའི་གྲྭ་སྐོར་མཛད།
གསང་ཆེན་རྒྱུད་སྡེའི་མཛོད་འཛིན་སྨད་རྒྱུད་གྲྭ་ཚང་དུ་ཞུགས་ཏེ་རྒྱུད་སྡེ་བཞི་དང༌། ཁྱད་
པར་རྒྱུད་པའི་ཁྲིད་ཆེན་བརྒྱད་སོགས་ལ་མཐའ་རྒྱ་ཆོད་པར་སྦྱངས་ཏེ་ཐུགས་ཉམས་སུ་བཞེས།
ཀུན་མཁྱེན་འཇམ་དབྱངས་བཞད་པ་བསྟེན་ནས་མདོ་སྔགས་ཀྱི་དབང་ལུང་ཁྲིད་གསུམ་མཐའ་
ཡས་པ། རིག་གནས་དང་བཅས་པར་སྦྱངས་ཏེ་ཐུགས་ཟིན་གྱི་སྲས་སུ་གྱུར། རབ་བྱུང་
བཅུ་གཉིས་པའི་ས་གླང་ལོར་ཀུན་མཁྱེན་བླ་མའི་སྐུ་རྗེས་སུ་འབྲངས་ནས་མདོ་སྨད་དུ་ཕེབས།
རྗེ་དེ་ཉིད་ཀྱིས་བླ་བྲང་བཀྲ་ཤིས་འཁྱིལ་ཕྱག་འདེབས་མཛད་དེ་བསེ་ངག་དབང་བཀྲ་ཤིས་ཁོང་
གིས་ཐོག་མའི་དགེ་བསྐོས་མཛད། དེའི་ཕྱི་ལོ་ལྕགས་སྟག་ཟླ་བ་བརྒྱད་པའི་ཡར་ཚེས་ལ་ཀུན་
མཁྱེན་ཉིད་ནས་མནབ་བཞིན་པའི་དབུ་ཞྭ་སྣེ་རིང་སོགས་གནང་སྟེ་རང་གི་རྒྱལ་ཚབ་ཏུ་མངའ་
- 97 -

གསོལ། 
དེ་ནས་བཟུང་ལོ་ངོ་སུམ་ཅུ་ཡར་མར་རིང་ལ་བླ་བྲང་བཀྲ་ཤིས་འཁྱིལ་གྱི་གདན་ས་
བཟུང་སྟེ་ལུགས་གཉིས་ཀྱི་སྒོ་ནས་ལེགས་པར་བསྐྱངས་ཤིང༌
། མཐར་རབ་བྱུང་བཅུ་གཉིས་
པའི་ས་རྟ་ལ་སྐུ་འདས། 
ཁོང་འཆད་རྩོད་རྩོམ་གསུམ་ལ་འགྲན་ཟླ་དང་བྲལ་བའི་དགེ་བཤེས་
ཡིན་སྟབས་གསུང་རྩོམ་ཡང་ཤིན་ཏུ་མང་། བླ་བྲང་བཀྲ་ཤིས་འཁྱིལ་བར་པར་དུ་བཀོད་པ་
ཡང་ཀུན་མཁྱེན་བླ་མའི་རྣམ་ཐར་བཙན་པོ་མ། རྟེན་འབྲེལ་ཆེན་མོ། དགེ་འདུན་ཉི་ཤུ་
རྒྱས་བསྡུས་གཉིས། བསམ་གཟུགས་མཐའ་དཔྱོད། གསང་རྣམ་འོག་མིན་མ་དང་འོག་
མིན་མ་ མཚན་ཅན་ སོགས་དང༌། ཁྱད་པར་དུ་བསེ་བསྡུས་འདི་ཉིད་ གྲགས་ཆེ་ཞིང་མདོ་
དབུས་ཀུན་ཏུ་དར་སོ་ཆེ། ཁ་གསལ་ཞིང་རིག་ལམ་གྱི་འགྲོས་བཟང་བས་འདི་ལ་བརྟེན་པའི་
རིག་པ་སྨྲ་བ་གྲངས་ལས་འདས་པ་བྱུང༌། ཉ་ལུང་བདེ་བའི་འབྱུང་གནས་དང༌། བསེ་དགེ་
བཤེས་རིན་པོ་ཆེ། 
རྨི་ལམ་དང་སྒྱུ་ལུས་ལ་དབང་ཐོབ་པའི་སྔགས་ཀྱི་རིག་པ་འཛིན་པ་སོགས་
གསར་རྙིང་གི་མཁས་གྲུབ་དམ་པ་མང་པོ་བྱོན། སྔོན་རྐང་ཚའི་ཉ་ལུང་། ཤ་སྦྲང་གི་བསེ་
བན་ཅང་གསུམ་གྱི་བསེ་ཚང་དང་། མགར་རྩེའི་བསེ་སྐོར་སོགས་སྡེ་ཚོ་འདི་ལས་གྱེས་སོ། །
ཡང་ལོ་རྒྱུས་ཐོག་གཉན་སྡེ་ཁ་གསུམ་ཞེས་གྲགས་པའི་ནང་ཚན་ཨ་ཀྲོང་ནི
། མདོ་སྨད་
པ་ཙོང་ཁའི་རྡོར་བཟང་གི་རྒྱུད་ལས་མཆེད་པར་གྲགས། མངའ་བདག་ཉང་གི་ཆོས་རྒྱུད་
འཛིན་པ་ཤ་སྟག་ཡིན། 
དེ་ཡང་སྔོན་འབྲི་གུང་བླ་མ་རིན་ཆེན་བཟང་པོ་དཔོན་སློབ་ཀྱི་སྐབས་
སུ་ཙོང་ཁའི་རྡོར་བཟང་ལ་དཔལ་རྟ་མགྲིན་དྲེགས་པ་ཀུན་སྒྲོལ་གྱི་གླེགས་བམ་སོགས་རྟེན་སྐལ་
དུ་གནང་བ་རི་གླང་ཆེན་ཉལ་འདྲའི་གནས་སུ་གཏད། སྔགས་འཆང་དེ་ཉིད་གནས་དེར་
ཕེབས་དུས་ཆོས་སྐྱོང་དཔལ་མགོན་བྲམ་གཟུགས་ཀྱི་ཞལ་མངོན་སུམ་དུ་གཟིགས་ཏེ་མཐར་
མཁར་གོང་ལ་ཐིམ་སོང་ཟེར། 
བླ་མ་རིན་ཆེན་བཟང་པོས་ལུང་བསྟན་བཞིན་མཚོ་སྐོར་ཟེར་
བའི་གནས་འདི་ས་བཀྲ་དང་རི་བཀྲ་མི་ལེགས་གསུངས་ནས་རི་གླང་ཆེན་འཕྲེད་ལ་ཉལ་འདྲའི་
སར་གནས་སྤོར་བྱས། 
སྡེ་འདིར་དྲག་པོ་གནམ་ལྕགས་ཀྱི་མེ་ཆར་འབེབས་པའི་མཐུ་ལྡན་རྡོ་
རྗེ་འཛིན་པ་ཨ་ཀྲོང་མཐུ་བ་དང་། 
མགོ་དཀར་མགོ་ནག་ཅེས་པའི་ལོ་རྒྱུས་ཐོག་སྙན་གྲགས་ཆེ་
བའི་སྐལ་ལྡན་རིགས་སྔགས་འཆང་བ་རྣམ་གཉིས་དང་། དེ་ནས་ཕྱིས་སུ་ཡང་འགྲོ་མང་སྲུང་
སྐྱོབ་ཀྱི་འཕྲིན་ལས་ཀུན་ཏུ་གྲགས་ཆེ་བའི་ཨ་ཀྲོང་དཔའ་བོ་དང༌། ཤེས་བྱའི་གནས་ལ་བློ་གྲོས་
ཀྱི་ཁོ་ལག་ཡངས་པའི་སྔགས་འཆང་བླ་མ་སྐྱབས་སོགས་སློབ་དཔོན་སངས་རྒྱས་གཉིས་པའི་
འཕྲིན་ལས་ཀྱི་རྒྱུན་སྐྱོང་བའི་གོས་དཀར་ལྕང་ལོའི་རྒྱུན་ལྡན་གྱི་སྔགས་འཆང་མང་དུ་བྱོན
གཞན་ཡང་དཔའ་རྩལ་སྤྱང་གསུམ་འཛོམས་པའི་ཨ་ཀྲོང་འབྲོང་ཞེས་པའི་སྟག་ཤར་ཞིག་དང་
མཆོག་གསུམ་ལ་སྙིང་ནས་དད་པའི་སྐྱེ་ཕོ་མོ་མཐའ་ཡས་པ་བྱུང་ངོ༌། ། ་
- 98 -

ཡང་མྱང་གི་རུས་རྒྱུད་དུ་གཏོགས་པའི་བྲ་བོ་ནི། དབུས་གཙང་སྟོད་ཀྱི་བྲ་བོ་ནས་
མཆེད་པར་གྲགས། དེ་ཡང་མྱང་ངམ་ཉང་ཞེས་པའི་དོན་ནི། བོད་དུ་བྱ་རྒོད་ཕུང་པོའམ་
རི་བོ་ཆེ་འདོད་ཡོན་སྤུངས་པའི་རི་བོ་ཆེ་ཞེས་པའི་རི་བོ་དེ་ཉིད་ཀྱི་རྩེར་སློབ་དཔོན་པདྨ་འབྱུང་
གནས་ རྗེ་འབངས་ ཉི་ ཤུ་རྩ་ལྔ་ དང་ བཅས་ པ་ ཕེབས་ཏེ་ ས་གཞི་རྣམས་བྱིན་གྱིས་ བརླབས།
དེའི་དུས་སུ་ལྷའི་དབང་བོ་བརྒྱ་བྱིན་གྱིས་ཤེལ་གྱི་བུམ་པ་བདུད་རྩིས་གང་བ་ཞིག་བསྣམས་ནས་
བྱོན་ཏེ། བདུད་རྩིའི་བུམ་པ་སློབ་དཔོན་གྱི་ཕྱག་ཏུ་ཕུལ་ནས་བདུད་རྩིའི་རོ་མྱང་དུ་གསོལ་
སློབ་དཔོན་གྱིས་བདུད་རྩིའི་བུམ་པ་ཟད་མི་ཤེས་པར་བྱིན་གྱིས་བརླབས།
ཞུས་པ་དང་། 
རྗེ་འབངས་ཉི་ཤུ་རྩ་ལྔ་ལ་བུམ་པའི་བདུད་རྩི་བཀྱེས་ཏེ། རིགས་ཀྱི་བུ་ལྷའི་བདུད་རྩི་མྱང་བར་
བྱའོ་ཞེས་གསུངས་པས། ཡུལ་གྱི་མིང་ལ་ལྷའི་བདུད་རྩི་མྱངས་པས་མྱང་ཞེས་བྱའོ། ། སྡེ་
འདིར་སྒྲུབ་པའི་རྒྱལ་མཚན་འཛིན་པའི་ཀུན་སྤངས་བསྟན་འཛིན་རབ་རྒྱས། ལུང་རིགས་སྨྲ་
བའི་ སེང་གེ་བྲ་བོ་བློ་བཟང་བསྟན་འཛིན། སྡེ་སྣོད་རྒྱ་མཚོའི་མངའ་བདག་དགེ་བཤེས་
བསྟན་འཛིན་རབ་རྒྱས་རྒྱ་མཚོ། རྟོགས་པའི་དབང་ཕྱུག་བྲ་བོ་གྲུབ་ཆེན། རབ་འབྱམས་པ་
བློ་བཟང་རྒྱ་མཚོ་སོགས་མཚན་སྙན་ཕྱོགས་མཐར་རྒྱས་པའི་ཆོས་སྲིད་ཀྱི་མཐོ་རིམ་མི་སྣ་མཐའ་
ཡས་པ་བྱོན། སྡེ་འདིའི་མི་རྣམས་སྤྱི་སེམས་ཆེ་ཞིང་སྒེར་ཤུགས་ཆུང་བ། ཕན་ཚུན་བྱམས་
ཤིང་བརྩེ་གདུང་ཆེ་བ། མཆོག་གསུམ་ལ་སྙིང་ནས་དད་ཅིང་གུས་མཆོད་ལྷུར་ལེན་པ། མ་
ཎི་དང་ཏཱ་རེ་སོགས་རྒྱུན་དུ་ཁ་ཏོན་བྱེད་པ། ངལ་རྩོལ་གྱི་ཕྱོགས་ལའང་ལྗོངས་འདིར་གྲགས་
ཆེ་བས་དཔེར་ན་བྲ་བོ་གྱང་རྡུང་ཞེས་ཀུན་གྱིས་ཁས་ལེན་པའི་སྡེ་ཚོ་བཟང་ཤོས་ཤིག་ཡིན་ནོ། །
ཡང་མཁར་གོང་ནི། ཇི་སྐད་དུ། གྲུབ་ཆེན་སྐལ་ལྡན་རྒྱ་མཚོས། འབལ་གྱི་མཁར་
གོང་ལ་ཁ་ན། ། འབོལ་གྱི་བྱང་ཆུབ་སེམས་དཔའ་གྲུབ། ། ཅེས་བསྔགས་པ་ནི། གྲུབ་
གནས་རྣམས་ཀྱིས་ཕྱོགས་མཚམས་ཁོར་ཡུག་ཏུ་བསྐོར་བའི་དབུས་སུ་རོང་བོ་དགོན་ཆེན་དང་།
དེའི་གཡས་ཕྱོགས་སུ་རེབ་གོང་ཡུལ་གྱི་སའི་ལྟེ་བ་ནི། ཡར་ནང་འཕྲང་གི་ཀླད་མཁར་གོང་
ཟེར་བ་དེ་ཡིན་ལ། དེ་ཡང་མཁར་གོང་ཟེར་བའི་དོན་ནི། རྡོ་མཁར་གོང་ཆེན་པོ་སྐྱེས་པར་
གྲགས་པའི་ཆ་ནས་དེ་སྐད་ཟེར། སྡེ་འདི་ཙོང་ཁའི་རྡོར་བཟང་གི་ལྷ་སྡེ་ལས་མཆེད་པར་
མངོན། ཡང་ཚོ་བཞིའི་རྒྱུད་ལས་མང་དུ་མཆེད་ཅིང་ཕན་ཚུན་གཉིས་ཀར་གྲུབ་པ་ཐོབ་པའི་
རྣལ་འབྱོར་པ་དང༌། ནུས་པ་དང་ལྡན་པའི་སྔགས་འཆང་མང་དུ་བྱོན། ཁྱད་པར་དུ་
བསད་པ་གསོ་ནུས་པའི་མཁར་གོང་སངས་རྒྱས་རྒྱ་མཚོས་ས་དགེ་རྙིང་གསུམ་གྱི་བླ་མ་མང་པོ་
ལས་ཆོས་བཀའ་གསན་ཅིང་རྒྱུན་སྤེལ། ཡི་དམ་ལྷའི་ཞལ་གཟིགས། དྲང་སྲོང་དབུ་དགུ་
བྲན་དུ་འཁོལ་ཞིང། རིགས་རྒྱུད་རྣམས་ལ་ཡང་ལུས་དང་གྲིབ་མ་བཞིན་འགོ་བར་ཞལ་གྱིས་
- 99 -

བཞེས། 
ལྷ་སྲིན་སྡེ་བརྒྱད་ལས་ལ་བསྐུལ་བ་ལ་ཐོགས་པ་མེད། ཨོ་རྒྱན་བླ་མའི་རྣལ་འབྱོར་
དངོས་གྲུབ་རྒྱ་མཚོའི་སྒོ་འབྱེད་དང་། ཡི་དམ་གྱི་བསྙེན་ཡིག སྡིགས་ཡིག་རྡོ་རྗེ་གཉའ་
ཤིང་སོགས་རྙིང་ཕྱོགས་ཀྱི་སྒྲུབ་འཕྲིན་ཡང་མང་དུ་གསུངས
གཞན་ཡང་གྲགས་སྙན་གཡུ་
འབྲུག་སྟོང་གི་ང་རོ་ལྟར་ཆེ་བའི་མཁར་གོང་ཚེ་བརྟན་མགོན་པོས་མཁར་གོང་སྒྲུབ་སྡེ་བཙུགས
གསེར་ལྗོངས་ཡུལ་དུ་གཉན་པོའི་གྲགས་པ་ཐོན་པའི་སྔགས་འཆང་ནུས་མཐུ་ཅན་སོགས་སྐྱེས་
ཆེན་དམ་པ་མང་དུ་བྱོན། །
ཡང་ཨ་མགྲོན་ནམ་ཨ་མགྲིན་ཟེར་བ་ནི། ཡུལ་དབུས་ཨ་མགྲོན་གྱི་རིགས་ལས་ཆད་
པར་བཤད་པ་དང་། 
ཡང་ན་ས་ཆ་ཨ་ཆེན་གྱི་མགྲིན་པ་ལྟ་བུའི་དབྱིབས་སུ་གཞི་ཆགས་པས་
ན་དེ་སྐད་ཟེར། ཡང་ཧོར་ཚོ་བཞིའི་ཨ་མགྲོན་དང་། གཅན་ཚའི་ཨེ་ལེ་དག་འདི་ལས་གྱེས་
པར་བཤད། 
སྡེ་འདིར་གྲུབ་པའི་དབང་ཕྱུག་ཆེན་པོ་ཨ་ལྕགས་གཡའ་མ་མེ་འབུད་དང་
ཨ་མགྲོན་མཁས་བཙུན་རྒྱ་མཚོ། 
དེའི་ཡང་སྤྲུལ་རིག་འཛིན་རྒྱ་མཚོ་སོགས་མཁས་དགུ་དུ་མ་
འཁྲུངས་སོ། །
ཡང་གྱང་སྐྱའམ་ལྕང་སྐྱ་ཞེས་པའི་དོན་ལ་བཤད་ཚུལ་གཉིས་ལས
། སྔོན་སྡེ་འདི་མ་
ཆགས་པའི་སྔ་རོལ་ཏུ་ཡུལ་གྲུ་ཧྲིལ་བོར་ལྕང་མ་སྐྱ་བོའི་ཚལ་གྱིས་ཁེངས་པས་དེ་ལྟར་ཐོགས་
ཟེར། 
ཐོག་མའི་རུས་རྒྱུད་ནི་བློན་ཆེན་པོ་མགར་སྟོང་བཙན་གྱི་རིགས་སྲས་བསེ་རྒྱལ་མཚན་
འབུམ་གྱི་སྲས་ཐ་ཆུང་གི་རྒྱུད་ལས་མཆེད། དབུས་གཙང་གི་རུས་རྒྱུད་དུ་གཏོགས། བསེ་
ལུང་བ་གསུམ་གྱི་ཡ་གྱལ་ཡིན། 
དེ་ཡང་ཨ་མདོའི་རྡོ་འབུམ་སྔོ་རིས་ཞེས་གྲགས་པའི་བ་དན་
ཕྱོགས་བཅུར་གཡོ་བ་དེ་ཡང་གྱང་སྐྱའི་མཆོད་རྟེན་མདུན་ན་བཞུགས
། དེའི་ནང་རྟེན་དུ་
ཆོས་རྗེ་དོན་གྲུབ་རིན་ཆེན་གྱི་ཁུར་ཤིང་ཡོད་པའི་ངག་རྒྱུན་འདུག 
ཨ་མྱེས་སྐྱེས་རིའི་མདུན་
ཞོལ་ས་སྒང་རྒྱབ་ཏུ་ཆོས་རྗེ་དོན་རིན་པའི་བཞུགས་ཁྲི་ཡོད། མ་ཎི་ཁྲི་ནས་སྐྱབས་མགོན་
ཞབས་དཀར་བས་བཀའ་ཆོས་གསུངས། 
གྱང་སྐུའི་མཆོད་རྟེན་རྗེ་མ་ཎི་བ་ཤེས་རབ་བཀྲ་
ཤིས་ཀྱིས་བཞེངས། 
སྡེ་འདིར་ཨ་མཆོག་མཚན་ཉིད་དགོན་གྱི་ཁྲི་རབས་གཉིས་པ་སེ་རའི་
དཔོན་སློབ་བློ་བཟང་ཉི་མ་ཞེས་བྱ་བ་ནི། ལྕང་སྐྱའི་སྔགས་རྒྱུད་དུ་འཁྲུངས། ཁོང་གིས་ཕ་
ཆོས་ལ་སྦྱངས། 
འདག་སྦྱར་གྱིས་ལོ་མཚམས་གསུམ་བསྡམས་པས་ལུས་ལ་ཆུ་ཟེར་བབས
གདན་སྟེང་ནས་འགུལ་ན་འཕོང་གི་པགས་པ་བཤུས་འགྲོ་བ་ལྟ་བུའི་དཀའ་སྤྱད་དང་དུ་བླངས
དེ་དུས་ཁུ་བོ་མཁན་པོ་ཐོགས་མེད་དབུས་ན་བཞུགས་པས་གསན་ནས་དེ་འདྲའི་དཀའ་སྤྱད་ལ་
དགོས་པ་མེད། དབུས་སུ་ཤོག་གསུངས་པ་ལྟར་དེར་ཕེབས། དགའ་ལྡན་དུ་ཚོགས་ཆོས་ལ་
འགྲིམ། 
དམ་ཅན་ཆོས་སྐྱོང་དུ་བསྟེན་ནས་བསུར་བཏང་བར་བརྟེན་ཚོགས་གཏམ་ཕོག་པས་
- 100 -

སེར་བྱེས་ཆོས་གྲྭར་ཞུགས། མཚན་ལམ་དུ་སྟེང་ངོས་སུ་མི་ལྤགས་ཀྱི་གཡང་གཞི་གསར་བ་རྒྱུ་
རློན་གྱི་ལྡ་ལྡི་བཅས་ཡོད་པའི་ཁྲག་ཐིགས་སྟེང་དུ་ལྷུང་དོགས་པས་མི་བདེ་བའི་ཉམས་ལན་དུ་
མར་བྱུང་། ཀློང་རྡོལ་བླ་མ་ལ་ཞུས་པར། རྟ་མགྲིན་ཡང་གསང་འདོན་དགོས་གསུངས་པ་
ལྟར་དེ་ཉིད་ལ་ཡི་དམ་མཛད་པས་ཞི། ཐུགས་གཉེར་དཔྱིས་ཕྱིན་པ་གནང༌། རྒྱལ་མཆོག་
སྐལ་བཟང་རྒྱ་མཚོ། བླ་མ་བྱམས་པ་སོགས་ལས་ལམ་ཁྲིད་དང་ཟབ་ཆོས་ཅི་རིགས་གསན།
སྐྱབས་མགོན་མཆོག་དབུས་ཕེབས་དང་པོའི་སྐབས་གདན་སར་ཆིབས་བསྒྱུར་གྱི་དུས་འབྲས་
སྤུངས་ཇུས་དགེ་བཤེས་ངག་དབང་། གཙང་པ་དགེ་བཤེས་བསྟན་པ་དར་རྒྱས། དགའ་
ལྡན་བྱ་ཁྱུང་བ་ཨ་མ་དགེ་བཤེས། སེ་ར་ནས་རྗེ་འདི་བ་བཅས་ཞབས་ཕྱིར་ཁྲིད། བཞི་གས་
བཀྲ་ཤིས་འཁྱིལ་དུ་དམ་བཅའ་བཞག རྣམ་ཐར་དུ་ལུང་དང་རིགས་པ་སྨྲ་བ་སེ་ར་དགེ་
བཤེས་བློ་བཟང་ཆོས་འཕེལ་ཞེས་གསུངས། ཐོས་བསམ་གླིང་གི་སྤྱི་རྫས་ཕལ་ཆེར་བཞག་
གཡག་གཅིག་གིས་གྲྭ་རྔན་ཉོས་ཏེ་ཚོགས་ཆེན་ལ་འགྱེད་བཏང་བས་སེ་ར་ཚང་གི་གཡག་རྔན་
ཟེར་བ་བྱུང༌། ཁྲིར་ཡུན་རིང་བཞུགས་ཏེ་ལུགས་གཉིས་ཀྱིས་བསྐྱངས། གཟིམས་ཁང་དུ་
རྐུན་མ་ལན་དུ་མར་ཞུགས་པས་ཐུགས་བསུན་ཏེ་སྐྱབས་མགོན་མཆོག་ལ་བླ་བྲང་ངམ་རི་ཁྲོད་
ཅིག་ཏུ་འགྲོ་དགོས་ཞུས་པར། དེ་སྐྱོན་མེད་དཀོན་མཆོག་ལ་བཅོལ་ཆོག་གསུངས། མཐུ་
བཏང་བས་རྟགས་ཐོན། དེའི་སྒྲིབ་སྦྱོང་གི་ཆེད་ས་ག་ཟླ་བ་ཡོངས་རྫོགས་ལ་ནང་ཆེན་ནས་
བསྙེན་བཀུར་བྱས་ཏེ་སྐྱ་སེར་བརྒྱ་ལྷག་ལ་ལོ་ལྟར་སྨྱུང་གནས་ཚུགས་པའི་རྒྱུན་ཆགས། དོན་
བརྒྱུད་ལ་ཞི་བར་གཤེགས། འཕགས་མཆོག་ཐུགས་རྗེ་ཆེན་པོ་འཁོར་བ་དབྱིངས་སྒྲོལ་གྱི་ཆོས་
ཐོག་དཔལ་ཆེན་ནམ་མཁའ་འཇིགས་མེད་རིན་པོ་ཆེས་བཙུགས། ཉིན་བདུན( དགུན་ཆོས)
ལ་སྡེ་གཞུང་ནས་སྒྲུབ་ཆེན་ཚོགས། དཔྱིད་ཆོས་བཀའ་བརྒྱད་དཔལ་ཆེན་གྲུབ་དབང་རིན་པོ་
ཆེ་ཁམས་བླ་མ་ནམ་མཁའ་རྒྱལ་མཚོ་ཡིས་བཙུགས། ཡུལ་ལྷ་བྲམ་ཟེ་ཆེན་པོ་དཔལ་ཆེན་ནམ་
མཁའ་འཇིགས་མེད་ཀྱིས་བཀོད་པར་གྲགས། ཚེས་བཅུ་རིག་འཛིན་གདུང་སྒྲུབ་ཨ་ལགས་
རྒྱལ་བོ་ཚང་གིས་བཙུགས། སྔགས་པའི་དགུན་ཆོས་བདུད་འདུལ་ཀཱི་ལ་ཡའི་སྒྲུབ་ཆེན་དཔལ་
ཆེན་ནམ་མཁའ་འཇིགས་མེད་ཀྱིས་བཙུགས། གྱང་སྐྱའི་ཚོ་བ་ལྔ་ལས། ཐོག་མའི་ས་འཛིན་
དཔོན་ཚང་དང༌། ཀླུ་དབང་རྒྱལ་པོ། གཉན་ཚང་ཚོ་བ་གསུམ་གྱི་ཡི་དམ་སྨིན་གླིང་གུ་དྲག་
ཞོ་འོང་གཉན་རྒྱ་ནས་ཆད་པའི་གཉན་ཚང་དང༌། ཆུ་ཁའི་ཚོ་བ་ཟུང་གི་ཡི་དམ་ཉི་གྲགས་
སེང་གདོང་ཡིན།
ཁྱད་པར་སྐྱབས་རྗེ་བློ་བཟང་ལུང་རིགས་རྒྱ་མཚོའི་གདན་ས་དབེན་གནས་བཀྲ་ཤིས་
ཆོས་རྫོང་ལ་དད་གསུམ་འགྱུར་པ་མེད་པའི་མཆོད་བཀུར་བསྙེན་གསུམ་དང་། རེབ་གོང་
– 101 -

སྔགས་མང་གི་ཁྱུང་དགོན་མ་ཎི་སྒྲུབ་ཆེན་སོགས་སྒྲུབ་མཆོད་ཁག་ལ་བསྙེན་བཀུར་བྱེད་དགོས།
འབུམ་ཁང་དཀར་དྲིས་ཞེས་པའི་རི་ཁྲོད་དུ་མཚམས་པ་མང་དུ་བཞུགས་ཤིང་ཟབ་གཏེར་ཁྲོས་
མ་ནག་མོའི་ཆོས་རྒྱུན་ཡང་དར། གཞན་ཡང་ལུང་རིགས་སྨྲ་བའི་དབང་བོ་བསེ་སྐུ་སྐྱེས་དང་།
ཨ་ལགས་སྒར་བ་རིན་པོ་ཆེ། དཔལ་ཆེན་ནམ་མཁའ་འཇིགས་མེད་ཀྱི་དངོས་སློབ་སྔགས་
འཆང་རྟ་མགྲིན་ཞུ་བ་དང༌། རིག་འཛིན་ཆེན་པོ་ཨ་ཁུ་ལྷ་མཁར། གུ་རུ་དྲག་པོའི་རྣལ་
འབྱོར་གྱི་དབང་ཕྱུག་གུ་རུ་སྐྱབས་སོགས་དམ་ཚིག་གཙང་མའི་དྲི་བསུང་ཁོར་ཡུག་ཀུན་ཏུ་
འཐུལ་ཞིང་རིམ་གཉིས་རྣལ་འབྱོར་ལ་བརྩོན་པའི་སྔ་འགྱུར་རང་ལུགས་འཛིན་པ་རྣམས་དང་།
ལྕང་སྐྱའི་མི་དབང་རིམ་བྱོན། གཞི་བསྐྱས་ཐང་དང་དགུན་ས་ཐང་སོགས་ལ་དབང་བསྒྱུར་
བའི་ལྕང་སྐྱའི་དཀོན་རྒྱལ་སོགས་སྡེ་སྤྱིའི་ཆོས་སྲིད་ཀྱི་བྱ་བ་ཡར་ཟླའི་མཆེད་པོར་སྤེལ་བའི་རྒན་
རབས་བཟང་བོ་མང་དུ་བྱུང༌། སྤྱི་ལོ1938ལོར་མཱ་ཇག་གི་དམག་གིས་བརྒྱབ། མི་རིགས་
ཀྱི་དཔའ་བོ་ཚེ་རིང་བཀྲ་ཤིས་བྱ་བས་མཱ་དམག་བཅུ་ལྷག་དང༌། མཐར་དམག་དཔོན་ཆེ་གྲས་
ཤིག་བསད་མཐར་མེ་མདའི་མདེའུ་ཟད་དེ་དཔའ་ངར་སྒོས་རང་སྲོག་བློས་བཏང༌། བསྟན་
པ་ཡང་དར་གྱི་སྐབས་འདིར་དད་གཏོང་ཆེན་པོས་བྱང་ཆུབ་ལམ་རིམ་ཆེན་མོ་དང༌། སྔགས་
རིམ་གཉིས་ཤིང་པར་དུ་གསར་བརྐོ་བགྱིས་ཏེ་རོང་བོ་དགོན་པར་ཕུལ་བ་དང༌། ལྷ་ཁང་ནང་
དུ་རྟེན་བཞེངས་གྱ་ནོམ་པ། བཀའ་བསྟན་གྱི་གླེགས་བམ་བཞུགས། མཐོང་གྲོལ་མཆོད་
རྟེན་ཆེན་མོ། མ་ཎི་དུང་ཕྱུར་གསུམ་བསྐོར་བ་སོགས་དགེ་བའི་ཡོ་ལང་རྒྱ་ཆེ། ཆོས་རྒྱལ་དྲི་
མེད་ཀུན་ལྡན་དང་། འགྲོ་བ་བཟང་མོ་སོགས་ཀྱི་རྣམ་ཐར་ཟློས་གར་དུ་འཁྲབ་སྟོན་བྱེད་པ་
སྐད་གྲགས་ཆེ། ལྷ་རྩེད་དར། བསེ་ལུང་པའི་སའི་གཞུང་དཀྱིལ་དུ་ཆགས་པས་སོ་ནམས་
དཔལ་འབྱོར་གྱི་ཐོན་ཁུངས་བཟང་ཞིང་། དཀར་ཆུ་མོད། ལག་ཤེས་བཟོ་ལས་དང་ཤེས་
རིག་དར་རྒྱས་ཆེ། ། མི་རྣམས་རང་བཞིན་གྱིས་ཆོས་ལ་དགའ་ཞིང་གཤིས་རྒྱུད་དང་། ལས་
ལ་བརྩོན་ཞིང་དཔའ་ངར་ཆེ་ལ་སྒྱུ་རྩལ་རྩེད་འཇོའི་ལས་ལ་དགའ། མདོར་ན་བདེ་སྐྱིད་
གཡང་དུ་ཆགས་པའི་མི་སྡེ་བཟང་ཤོས་ཤིག་ཡིན་ནོ། །་་
སྤྱང་ལུང་ཞེས་པའི་མིང་གི་གོ་དོན་ལ་བཤད་ཚུལ་མི་འདྲ་བ་གསུམ་ཡོད་དེ། ས་དཔྱད་
ཀྱི་སྤོར་ཐང་གཙུག་ལག་ནང་ལྟར། སྤྱང་མོ་ཐུར་ལ་རྒྱུག་འདྲའི་ས་བཀྲ་དང་རི་བཀྲའི་དབང་
གིས་དེ་ལྟར་ཐོགས་པར་བཤད་པ་དང་། ལ་ལས་སྤྱང་ཞེས་པ་གནའ་དུས་བོད་ཀྱི་རུས་ཆེན་
བཞི་ལས་གྱེས་པའི་ཁམས་ཀྱི་མིང་འདོགས་ཚུལ་ཏེ། ཡེ་སང་དཀར་པོ། ཡེ་སྨོན་ནག་པོ།
མོན་རྫི་ནག་པོ། སྤྱང་ཁྲིག་ཡེ་ཤེས་ཏེ་བཞི་ཡོད་ལ། སྤྱང་ཁྲིག་གི་རིགས་ལ་སྤྱང་ཞེས་འབོད་
ཟེར། 
ཡང་ཁ་ཅིག་གིས་ཡིག་རྙིང་ལ་ལར་འདི་ལ་ལྕང་ཞེས་བྲིས་ཡོད་པའི་ཚུལ་ལ་དཔྱད་དེ་
- 102 -

ལུང་ཁོག་འདིར་ལྕང་མའི་ཚལ་རབ་ཏུ་རྒྱས་པས་ན་ལྕང་ལུང་ཞེས་འབོད་དོ་ཟེར། དེ་ཡང་
སྔོན་བསྟན་པ་སྔ་དར་གྱི་དུས་སུ་མ་གསོད་ཤུལ་ལི་འུར་བ་གྲུབ་པ་བརྙེས་པའི་གནས། སྤྱང་གི་
རྭ་རྩེའི་གྲུབ་གནས་ཀྱི་ཉེ་འདབས། སྦས་པའི་ལུང་ཆེན་བཞིའི་ནང་ཚན་བྲག་རི་དང་ནགས་
ཚལ་མེ་ཏོག་སྣ་ཚོགས་སྐྱེས་ཤིང་། དགེ་མཚན་རྣམ་པར་བཀྲ་བའི་ཡུལ་གྲུ། རོང་འབྲོང་
གཉིས་ཀ་འཛོམས་པའི་ཡུལ་སྤྱང་ལུང་ཞེས་གྲགས་པ་འདི་ལ། རྒན་རབས་རྣམས་ཀྱི་ཁ་
དཔེར། སྟོད་ལྷ་ཆེན་ཁམས་པ་སྨན་གྱི་རྫོང༌། ། སྨད་ཀླུ་ཆེན་སྐར་རྒྱལ་ཆར་གྱི་རྫོང་། །
བར་བཀག་ནགས་ཡིད་བཞིན་ནོར་བུའི་རྫོང་། ཞེས་རྫོང་གསུམ་ལྡན་པའི་ཡུལ་གྲུ་འདིར་
སྔོན་ལྡོང་རིགས་ཀྱི་བཟའ་མི་གཉིས་ཀྱིས་བུང་བུ་ཞིག་ལ་མཁོ་ཆས་ཁག་ཅིག་བཀལ་ནས་འོངས་
ཏེ་གཞིས་ཆགས་པའི་རྒྱུན་ལ་ཕ་ཚན་གསུམ་བྱུང་། དེ་ནས་རིམ་བཞིན་ཚོ་ཁག་བདུན་དུ་གྱེས་
ཟེར་བ་འདི་རྣ་བར་མི་འགྲོ་བའི་གཏམ་དུ་སྣང་མོད་ཀྱི། འོན་ཀྱང་། ཕྲན་བདག་གི་རྨོངས་
བློར་ཤར་ཚོད་ལ་སྡེ་འདིའི་ནང་ད་ལྟ། བོད་ཤུད་ནང་། བོང་བུའི་སྒོ་ཐེམ། · བོང་ཤུལ་
༡ 
ཚང་ཞེས་པ་ལ་སོགས་པའི་ཐ་སྙད་ཀྱི་འབོད་སྟངས་འདིས་བདེན་དཔང་བྱེད་ཐུབ་པ་མ་ཟད
7 །
མིང་དེ་དག་བཤད་མ་ཐག་པའི་གཏམ་རྒྱུད་དེ་དག་ལ་འབྲེལ་ཆེ་སྙམ། ་ད་དུང་བཤད་ཚུལ་182
གཞན་ཞིག་ལ། བསེ་རྒྱལ་མཚན་བུ་བཞིའི་ནང་ཚན་བསེ་དགེ་རྒྱས་ཀྱི་རྒྱུད་ཀྱང་འདིར་
འཕེལ་བས་ན། བསེ་དགེ་ཚང་ཟེར་བའི་ཁག་དེ་འབྲུའི་རིགས་ལས་མཆེད་པའི་ཁྱོ་ཤུག་
གཉིས་ཀྱིས་འདིར་གཞི་བཟུང་བ་ལ་ད་ལྟར་བལ་བོ་ཚང་ཟེར། དེ་ལྟར་སྡེ་བ་སྤྱི་ལ་ཚོ་ཁག་
བདུན་ཡོད་ཅིང་། དེ་ལས་བསེའི་རིགས་སུ་ཁ་སོ་སྔགས་རམས་པ་སློབ་དཔོན་སྦྱིན་པ་དར་
རྒྱས་འཁྲུངས་ཏེ་རྡོ་རིས་ཁ་སོ་བཏབ། བོལ་ཤུལ་ནས་བོང་ཤུལ་བན་སྔགས་སམ་བོང་ཤུལ་
གཅོད་པ་ཟེར་བའི་གྲུབ་ཆེན་ཞིག་འཁྲུངས། ཁོང་གིས་ཉིན་གཅིག་ལ་རྡོ་འབུམ་གསུམ་དང་
དཔལ་མཁར་གསུམ་བརྩིགས། གཏོར་ཁྱེར་མི་དགོས་པར་གཟན་ལྕག་གིས་བྲབ་སྟེ་དེད་པ་
སོགས་ངོ་མཚར་བའི་གྲུབ་རྟགས་མང་དུ་བསྟན།
འབྲོ་ཚང་གྲུབ་ཆེན་ཟེར་བས་གཤིན་པོ་ཞིག་གི་པུར་ཁང་བརྩིགས་ཟིན་པ་གཞན་ལ་སྤོ་
དགོས་བྱུང་བར་གཟན་ལྕག་གིས་བརྒྱབ་ནས་དེད་དེ་གནས་བཟང་སར་བསྐྱལ་བ་སོགས་སྐུའི་
རྫུ་འཕྲུལ་བཀོད་པ་མཐའ་ཡས་པ་བསྟན། གང་དེའི་ཕྱག་ཕུར་རབ་རྒྱལ་ས་ཁྱིའི་བར་འབྲོ་
ཚང་ན་བཞུགས་པ་དབྱར་སེར་བ་འགོག་པ་ལ་བསྟན་པ་ཙམ་གྱིས་ཆོག་མགོན་པོ་དེ་ཉིད་ཀྱི་
རྒྱུད་པ་ལས་འབྲོ་ཚང་ནས་གྲུབ་ཐོབ་མང་དུ་བྱོན། ད་དུང་འབྲོ་ཚང་འདིར་འབྲོ་དོན་གྲུབ་རྒྱ་
མཚོ་ཞེས་རྨ་ཆེན་སྦོམ་རའི་ཞལ་གཟིགས་པ་དང༌། རྒྱལ་དབང་བླ་སྨན་དར་མོ་སྨན་རམས་པ་
ནས་ཞང་བློན་སྲོག་གཏད་ཐོབ་པ་དེའི་བརྒྱུད་པ་ལས་འབྲོ་ཚང་ལ་རྒྱ་ནག་གོང་མའི་ཕྱག་རྩར་
– 103 -

བལྟ་བའི་སྨན་པ་ཞིག་གིས་མཚོན་གསོ་རིག་པ་བཟང་བོ་རྒྱུན་མ་ཆད་པར་བྱུང༌། ཡང་འབྲོ་
ཚང་གཅོད་པ་ཞེས་སོག་པོའི་རྒྱལ་བོ་ཆིན་ཁྲང་གི་སྐུ་གེགས་ཟློག་པའི་གཅོད་པ་བ་ཞིག་ཀྱང་
བྱོན། དེ་ལྟར་འབྲོ་ཚང་ལ་ མཁས་གྲུབ་གཉིས་འཛོམས་ཀྱི་དམ་པ་མང་དུ་བྱུང་བས་ན།
འཇིག་རྟེན་པའི་ཁ་དཔེར་ཡང་། འབྲོ་དགེ་ཐམས་ཅད་ཉི་མ་ཡིན་ཟེར། ཡང་རབ་བྱུང་
བཅུ་གསུམ་པའི་ཤིང་གླང་དང་སྤྱི་ལོ1801ལོར། རྡོ་རྗེ་འཆང་བློ་བཟང་ལུང་རིགས་རྒྱ་མཚོ་
འཁྲུངས། དགུང་ལོ་གཉིས་གསུམ་ཙམ་གྱི་དུས་མེ་ཏོག་གཅིག་ཕྱག་ཏུ་བསྣམས་ནས་ཨ་མར་
དབུས་གང་ན་ཡོད་ཅེས་བཀའ་འདྲི་གནང་བར་ངས་མི་ཤེས་ཞེས་ཞུས་པས། སྤྱན་བཙུམས་
ནས་ཅུང་ཟད་བཞུགས་མཐར་མེ་ཏོག་གིས་ནུབ་ཕྱོགས་སུ་སྟོན་པ་གནང་སྟེ་དབུས་འདི་ན་ཡོད།
ང་དགའ་ལྡན་ཀླུ་འབུམ་ཁམས་ཚན་པ་རེད་གསུངས་པ་ནི་སྐུ་གོང་མས་བཀའ་པོད་ལ་སྦྱངས་
པའི་སྔོན་གནས་རྗེས་སུ་དྲན་པའོ། ། དཔལ་ལྡན་ལྷ་མོའི་ཞལ་རྒྱུན་དུ་གཟིགས། དགུང་ལོ་
དྲུག་པ་གདན་སར་བཀོད་པའི་ཁྲི་སྟོན་དུ་གོང་ས་རིན་པོ་ཆེས་ཀྱང་ཐུབ་པ་དབྱར་གནས་མར་
གྲགས་པ་དུས་རྒྱུན་ཁྲིའི་སྟེང་གདིང་བ་ལ་བཞུགས་པ་སོགས་བྱིན་རྟེན་གྱིས་ཐོག་དྲངས་པའི་སྤྱི་
སྒེར་གྱི་འབུལ་ཆེན་བཏེགས། དགུང་ལོ་ཉེར་ལྔ་པ་ལ་ཡབ་རྗེ་གསེར་ཁང་བའི་རི་ཁྲོད་དུ་བྱོན་
པ་ནས་བཟུང༌། ཕྱུག་པོའི་ངོ་འཛིན། ཟས་ནོར་གྱི་འཚོལ་སྒྲུབ། དགྲ་འདུལ་གཉེན་
སྐྱོང་། འདི་ སྣང་ གི་བྱ་བཞག་ ཐམས་ ཅད་འཕོངས་ ཕྱིས་ པའི་རྡོ་ བཞིན་ རྒྱབ་ ཏུ་ བསྒྱུར།
དགེ་སྦྱོང་གི་ཡོན་ཏན་ལ་གནས་ཏེ་འཚོ་བ་ངན་ངོན་ཙམ་མཛད་པ་སོགས་དྲང་སྲོང་གི་སྤྱོད་
ཚུལ་ཤ་སྟག་གོ ། རྒྱས་པར་རྣམ་ཐར་ཆེན་མོ་ལས་ཤེས་པར་བྱའོ། །
ཡང་ཆོས་ཀུན་སྒྱུ་མའི་རྣམ་རོལ་ཏུ་གཟིགས་པ་ཁྲི་ཆེན་དགེ་འདུན་བསྟན་འཛིན་ནི།
རབ་བྱུང་བཅུ་གཉིས་པའི་མེ་སྤྲེལ་དང་སྤྱི་ལོ1716ལོར། བསེ་ལུང་བ་གསུམ་ལས་སྤྱང་ལུང་
དུ་སྐུ་འཁྲུངས། སྔོན་རྗེ་ཤེས་རབ་བཀྲ་ཤིས་ཀྱིས་འདིའི་ཡབ་ལ་ཞལ་བཀོད་གནང་བ་ལྟར་
ཡུམ་རྒྱས་འབྲིང་བསྡུས་གསུམ་བཞེངས་པ་གྲུབ་པ་ན། སྐུ་དངོས་ཀྱིས་རབ་གནས་མཛད།
དགུང་ལོ་བརྒྱད་པར་འདུལ་འཛིན་ངག་དབང་དོན་ལྡན་གྱི་སྤྱན་སྔར་རབ་ཏུ་བྱུང་བས་མཚན་
ཡེ་ཤེས་བསྟན་འཛིན་དུ་གསོལ། དགུང་ལོ་བཅུ་དྲུག་པར་ ཐོས་བསམ་གླིང་དུ་ཞུགས་ཏེ་
གསེར་ཁྲི་ལས་ཐོགས་པ་རིགས་པའི་དབང་ཕྱུག་བློ་བཟང་བསྟན་པ་དར་རྒྱས་དང་། བླ་མ་
སློབ་ཆུང་བ་ཧོར་རྒྱུའི་བློ་བཟང་དགེ་འདུན་སོགས་བླ་མར་བསྟེན་ཏེ་རྒྱུགས་བརྩི་བཞག་འདོན་
ཆོས་སྤྱོད་ལ་རྩེར་སོན་བྱུང་། དཔལ་ཆོས་མཁན་ཆེན་རིན་པོ་ཆེ་ནས་དགེ་ཚུལ་བསྒྲུབས་ནས་
མཚན་འཇམ་དབྱངས་དགེ་འདུན་བསྟན་འཛིན་དུ་བཏགས། དེ་ནས་མདོ་རྒྱུད་ཀྱི་གཞུང་
ལུགས་རྒྱ་མཚོ་ཉིན་ལས་མཚན་ཐུང་གིས་རྣམ་དཔྱོད་ཡངས་པོས་ཕ་མཐར་བརྒལ། ཀུན་
- 104 -

གཟིགས་ལྔ་བས། ཡང་མཚན་ཉིད་པའི་སྐབས་འདིར། བླ་ཆེན་གྱི་བཟང་རྫུ། མི་ཆེན་གྱི་
སྒྲིགས་མ། སྒོམ་ཆེན་གྱི་སྦུབས་ལྡིར། སྔགས་པའི་བརྟུལ་ཞུགས། བླ་ཆུང་གི་མི་ཆོས་
སོགས་རེ་དོགས་གང་ལ་ཡང་མི་དགོས་གསུངས་པ་ལྟར་མཛད་པས་སྡེ་སྣོད་རབ་འབྱམས་ཀྱི་
དོན་བསྙིངས་པ་མེད་པའི་བློ་གྲོས་ཀྱི་དཀྱིལ་འཁོར་རྒྱས། སྔ་ཕྱིར་བདེ་ཆེན་ཆོས་ཀྱི་རྒྱལ་པོ་
ངག་དབང་འཕྲིན་ལས་རྒྱ་མཚོ་སོགས་བཤེས་གཉེན་གངས་སེང་དང་འདྲ་བ་ལྟ་བུ་ལས་གསན་
སྦྱོང་རྒྱ་ཆེན་གནང་། དེ་ནས་རྣམས་བཞེས་ཀྱི་རྒྱུན་འཁྱེར་བས་མཁར་གོང་སྐྱེད་གསུམ་དུ་
བཞུགས་སྟབས་བྱང་ཆུབ་ཀྱི་སེམས་རིན་པོ་ཆེ་དང་ཡང་དག་པའི་ལྟ་བ་རྒྱུད་ལ་འཁྲུངས་པ་
དང་། རྣམ་འདྲེན་བླ་མ་སྐལ་ལྡན་རྒྱ་མཚོ་དང་། དཔལ་འཁོར་ལོ་སྡོམ་པ། ལྷ་ཆེན་གུར་
གྱི་མགོན་པོ་སོགས་ལྷ་དང་བླ་མ་ནམ་མཁའི་སྐར་ཚོགས་དང་མཉམ་པའི་ཞལ་ཡང་ཡང་་་
གཟིགས། གྱོ་མོ་ལུང་བ་ནས་ཕ་བོང་ཆེན་པོ་ཞིག་ལས་ཉི་ཚེ་བའི་དམྱལ་བ་ཞིག་སྐྱེ་གནས་ལས་
ཐར་བར་མཛད། རེབ་གོང་གི་མདོར་བྱང་སྐྱོབ་ཀྱི་ཚུལ་དུ་མཆོད་རྟེན་ཆེན་པོ་ཞིག་བཞེངས།
མདོར་ན་ཡུལ་གྲུ་འདིར་བཤད་སྒྲུབ་ཀྱི་སྡེ་སུམ་ཅུ་ལྷག་ལ་ཆོས་དང་ནོར་གཉིས་ཆར་ནས་བཀའ་
དྲིན་བསྐྱངས་པ་ཡིན། དགུང་ལོ་དོན་ལྔའི་སྟེང་འཁོར་བསྒྱུར་རྣམ་རྒྱལ་ཁང་བཟང་དུ་འཕོ་
བ་ལྟར་ཐ་མའི་མཛད་པ་བསྟན་ཏོ། །
དེ་ནས། ཇི་སྐད་དུ། ཨོ་རྒྱན་ཆེན་པོས། མ་འོངས་མདོ་སྨད་ཁམས་ཞེས་བྱ་བ་ཡི༔
ཆུ་བོ་རྒྱ་གྲམ་རྭ་མཚམས་ལྷ་འདུ་རུ པདྨ་ང་ཡིས་བྱིན་གྱིས་བརླབས་པའི་བུ༔ སྣ་ནམ་
སྤྲུལ་བ་ནམ་མཁའི་མིང་ཅན་འབྱུང༔ ཞེས་རྡོ་རྗེ་ལུང་གིས་བསྔགས་པ་ལྟར་རབ་བྱུང་བཅུ་
གསུམ་པའི་མེ་གླང་དང་སྤྱི་ལོ1757ལོར། གྲུབ་པའི་དབང་ཕྱུག་དཔལ་ཆེན་ནམ་མཁའ་
འཇིགས་མེད་རིན་པོ་ཆེའི་གཟུགས་སྐུའི་ཉི་མ་གཞོན་ནུ་ཤར། ཡང་མགོན་པོ་དེ་ཉིད་ཀྱི་སྐུའི་
སྐྱེ་སྲིད་སྔགས་བཙུན་ཁྱབ་བརྡལ་ཀློང་ཡངས། སྤྱང་ལུང་པཎྜི་ཏ་ཧུ་ཐོག་ཐུ་ངག་དབང་བློ་
བཟང་བསྟན་པའི་རྒྱལ་མཚན། ཨ་མགྲོན་རིན་པོ་ཆེའི་ཡང་སྲིད། མག་གསར་པཎྜི་ཏའི་སྐུ་
ཕྲེང་གསུམ་པ། ཀློང་ཆེན་ནམ་མཁའི་རྣལ་འབྱོར། སྐྱབས་རྗེ་བདུད་འཇོམས་རིན་པོ་ཆེའི་
དངོས་སློབ་བླ་མ་ཤེས་རབ་རྡོ་རྗེའམ་ལོ་སྐྱབས་སོགས་མཁས་བཙུན་བཟང་གསུམ་འཛོམས་
པའི་སྐྱེས་ཆེན་དམ་པ་མཐའ་ཡས་པ་བྱོན། ད་དུང་སྤྱང་ལུང་ཚེམ་ཧུ་གནམ་ལྷ་བྱ་བར་རྒྱ་ནག་
གོང་མ་ཐོར་ཅོག་ཅན་གྱིས་གསེར་ཐམ་ལས་ཞྭ་ལས་ལྷམ་སོགས་གནང་བ་དང༌། ཡང་ཆིན་
རྒྱལ་རབས་ཀྱི་སྐབས་སུ་འཇའ་ས་གནང་བའི་སྤྱང་ལུང་དཔོན་པོའི་སྐུ་རབས་ཀྱང་བྱུང་ངོ༌། །
དེ་ཡང་སྡེ་འདིའི་སྐྱ་སེར་མཐའ་དག་གི་ཡིད་མཁའ་ལྟར་ཡངས་ཤིང་ཙན་དན་གྱི་ལོ་མ་དང་
འགྲན་པར་འཇམ་པ་དང་། ལུས་ངག་ཀྱང་དམ་པའི་ཆོས་དང་རྒྱལ་ཁྲིམས་དང་མཐུན་པར་
- 105 -

བྱེད་པ། བླ་མ་དཀོན་མཆོག་ལ་བསྙེན་བཀུར་དང་ཕྱག་སྐོར་ཁ་ཏོན་སོགས་དགེ་ཕྱོགས་ལ་
བརྩོན་པ། ཆོས་ལུགས་གང་ལ་ཡང་དད་གུས་དག་སྣང་ཆེ་བ། ཕན་ཚུན་མཐུན་ཞིང་
གཅིག་ལ་གཅིག་ཤིན་ཏུ་བརྩེ་བས་གང་ཕན་བགྱིད་པ། འབྲུ་སྣ་ལྔ་དང་འོ་ཞོ་མར་ཕྱུར་སོགས་
ཀྱིས་འཚོ་ཞིང་། ཕན་ཚུན་ཡང་ཡང་འདུས་ནས་སྐྱིད་སྟོན་ལ་ངོམས་པ་མེད་པས་ཉིན་ཞག་
ནམ་འདའ་མི་ཤེས་པའི་ཚུལ་གྱིས་ཡོངས་འདུ་ཤིང་གི་འབྱོར་བར་བརྟེན་པའི་བྱང་གླིང་གི་མི་
བཞིན་ཅི་འདོད་ཅི་དགར་གནས་པ་དང༌། ཆོས་མཐུན་གྱི་ལས་བཟང་པོ་ལྷུར་ལེན་པའི་སྐལ་
བ་བཟང་པོ་འབྱོར་པས་ཡུལ་གཞན་གང་ལའང་སྨོན་མི་དགོས་ཤིང་། ཆོས་སྲིད་ཟུང་གི་
དཔལ་གྱིས་ཕྱུག་ཅིང་། དུས་ཀུན་བདེ་སྐྱིད་ཀྱིས་ཁྱབ་པའི་ཡུལ་གྲུ་ཕུན་སུམ་ཚོགས་པ་ཞིག་
ཡིན་ནོ། །
ཚོ་འདུ་ནི། རོང་འབྲོག་ཚོ་ལྔའི་ནང་ཚན་ཡིན། རུས་རྒྱུད་རྒྱལ་པོར་གཏོགས་པར་
བཤད་ཀྱང༌། ད་དུང་ས་སྐྱ་དང་ཉང་གཙང་སྟོད་རྣམས་ཀྱི་རིགས་རུས་ཀྱང་ཡོད་པར་གྲགས།
སྡེ་འདིར་རབ་བྱུང་བཅུ་གཅིག་པའི་ཆུ་བྱི་དང་སྤྱི་ལོ1672ལོར། བྱམས་ཆེན་མཁན་པོ་བློ་
བཟང་ཕྲིན་ལས་ཁོང་ཉིད་ཚོ་འདུ་མཛོ་གོང་གི་སྒྲིས་སྟེང་ཚོ་བ་ནས་འཁྲུངས། སྐུ་གཞོན་དུས་
ནས་རབ་ཏུ་བྱུང་ཞིང་རིག་པའི་གནས་ལ་མཁས་པར་སྦྱངས། མཁན་ཆེན་དགེ་འདུན་རྒྱ་
མཚོ་ལ་དགོན་ཆེན་ནས་རྡོར་ཕྲེང་གི་དབང་སོགས་བཀའ་ཆོས་མང་དུ་ཞུས་ཤིང་བླ་མ་དུ་མའི་
ཞབས་པད་བསམ་སྦྱོར་གྱིས་བསྟེན་ནས་མདོ་རྒྱུད་ཀྱི་བཀའ་ཆོས་མང་དུ་ཐོབ། ཁྱད་པར་
ཐོས་བསམ་གླིང་དུ་བསྡུས་གྲྭ་ནས་བཟུང་སྟེ་གཞུང་ལུགས་ལ་སྦྱངས་པ་ཕུལ་དུ་ཕྱིན། དབུས་
སུ་ཕེབས་ཏེ་དགའ་ལྡན་རྣམ་པར་རྒྱལ་བའི་གླིང་གི་བྱང་རྩེ་གྲྭ་ཚང་འགྲིམས་ཏེ་དཀའ་ཆེན་བཅུ་
ལ་ཞིབ་སྦྱངས་མཛད་ནས་མདོ་རྒྱུད་མ་ལུས་པའི་དགོངས་དོན་ལ་མི་འཇིགས་པའི་སྤོབས་པ་
བརྙེས། རོང་བྱམས་ཆེན་ཆོས་སྡེའི་མཁན་ཁྲིར་བཀུར་བས་ཆོས་དང་ཟང་ཟིང་ཅི་རིགས་ཀྱི་
སྒོ་ནས་བཀའ་དྲིན་བསྐྱངས་ཤིང་གོང་དུ་སྤེལ་ཏེ་རང་ཡུལ་དུ་འབྱོན་ཁར་ཡེ་ཤེས་པ་དངོས་སུ་
བཞུགས་པའི་རྟེན་ཆོས་རྒྱལ་ཡང་གསང་གི་སྣང་བརྙན་ལ་མཆོད་མཇལ་དང་འཕྲིན་བཅོལ་
མཛད་ཚེ། ཆོས་སྐྱོང་ཆེན་པོའི་ཞལ་འཛུམ་པར་གཟིགས་ཤིང་། སྙན་དར་ཞིག་ན་བཟའི་
སྟེང་ཡང་ཡང་འགོས་བྱུང་བས་དེ་དང་རྟེན་སྐལ་གཞན་བཅས་བསྣམས་ཏེ་བྱོན་ནས་ཆོས་སྐྱོང་
གི་གཙོ་བོར་བསྙེན་པས་ཕྲིན་ལས་གཡེལ་མེད་དུ་སྒྲུབ་པ་བྱུང༌། རབ་བྱུང་བཅུ་གཉིས་པའི་
མགོ་ཙམ་ན་ཚོ་འདུའི་སྒེའུ་སྟེང་བྱ་བའི་གཞིར་སྒྲུབ་བརྒྱུད་བསྟན་པའི་གནས་མཆོག་དགའ་
ལྡན་ཆོས་འཕེལ་གླིང་གསར་ཏུ་བཏབ། ཐུགས་དམ་ངོས་བྱམས་ཁང་རྟེན་དང་བརྟེན་པར་
གསར་དུ་བཞེངས། བཀའ་བསྟན་སོགས་སྐུ་གསུང་ཐུགས་རྟེན་མང་དུ་བཞེངས། བཅའ་
- 106 -

ཡིག་བློ་ལྡན་དགའ་སྐྱེད་ཕན་བདེ་ཀུན་འབྱུང་ཞེས་བྱ་བ་ཚིག་ཉུང་ལ་གནད་འཛོམས་ཤིང་དོན་
6
དྲིལ་བ་ཁྱད་པར་དུ་འཕགས་པ་ཞིག་བརྩམས་པ་ད་ལྟའང་མཇལ་དུ་ཡོད། མཁན་ཆེན་དགེ་
འདུན་རྒྱ་མཚོ་རང་དགོན་དུ་ཡང་ཡང་སྤྱན་དྲངས་ཏེ་ཆོས་བཀའ་མང་དུ་གསན། ཡབ་རྗེའི་
གསུང་འབུམ་སོགས་ཀྱི་ལུང་མཁན་ཆེན་ཉིད་ལ་ཕར་འབུལ་བར་མཛད་པ་སོགས་ཀྱིས་ཆོས་ཀྱི་
འཁོར་ལོ་རྒྱུན་མི་འཆད་དུ་བསྐོར། རབ་བྱུང་བཅུ་གསུམ་པའི་ཆུ་སྤྲེལ་དང་སྤྱི་ལོ1752ལོར།
གསེར་ཁྲི་ཆེན་མོར་ཞབས་ཀྱིས་པདྨོ་བཀོད་དེ་དབུས་ནས་གདན་དྲངས་པའི་རྗེ་བཙུན་བྱམས་
མགོན་དང་། དཔལ་ལྡན་ཟླ་བ་གཉིས་ཀྱི་བྲིས་ཐང་གནང་ནས་བྱང་རྩེ་གྲྭ་ཚང་གི་ཕྱག་ལེན་
ལྟར་རྒྱུན་འཇུག་དང་ཆོས་སྤྱོད་ཀྱི་དུས་བཟང་བཙུགས། གྲྭ་ཚང་ལ་ཆོས་ཕྱོགས་ནས་ལེགས་
པར་བཤད་པས་ལོ་གསུམ་ལ་ཅི་ཡང་བསྐྱངས། གོང་ས་སྐྱབས་མགོན་སྐུ་ཕྲེང་གསུམ་པའི་
ཡོངས་འཛིན་དུ་བཞུགས་ནས་ཟབ་རྒྱས་ཀྱི་ཆོས་བཀའ་འདོད་དགུར་བསྩལ་ཏོ། ། ད་དུང་
འདོད་ཆུང་ཡེ་ཤེས་སོགས་རྒྱལ་བ་དགྱེས་པའི་ལམ་བཟང་བླ་ན་མེད་པ་ལ་གནས་པའི་ཨ་ལགས་
བསྟན་པའི་སྐུ་ཕྲེང་བཞི་བ་དང༌། དུས་ཀུན་གཞན་ཕན་ཁོ་ན་ལྷུར་བཞེས་མཛད་པའི་སྨན་
འཚོང་བདེ་ཆེན་སྐུ་ཕྲེང་གསུམ་པ། ཟབ་མོ་གཅོད་ཀྱི་རྣལ་འབྱོར་པ་ཆེན་པོ་ཚོ་འདུའི་གཅོད་
པ། མཁན་ཆེན་རིན་པོ་ཆེའི་སྐུ་གཅེན་ཨ་ཁུ་ཆོས་མཛད་དང་། ཁྱད་པར་རབ་བྱུང་བཅོ་ལྔ་
བའི་ ལྕགས་སྦྲུལ་དང་། སྤྱི་ལོ 1881ལོར་རེབ་གོང་རིག་པ་འབྱུང་བའི་གྲོང་ཁྱེར་སྐྱབས་་
མགོན་བདུན་པ་ཆེན་པོའི་ཡོངས་འཛིན། ཡུལ་མདོ་སྨད་ཀྱི་པཎྜི་ཏ་ཆེན་པོ་བློ་བཟང་དཔལ་
བའི་སྡེ་ཞེས་མཉམ་མེད་ཙོང་ཁ་བ་ཆེན་པོའི་རིང་ལུགས་འཛིན་སྐྱོང་སྤེལ་བར་བྱེད་པའི་མཁས་
གྲུབ་ཀླུ་དབང་བྱེ་བའི་གཙུག་ན་མཁས་བཙུན་བཟང་པོའི་རྣམ་ཐར་གྱི་གདེངས་ཀ་མངོན་པར་
བརྗོད་ཅིང་། འཆད་རྩོད་རྩོམ་པའི་འཕྲིན་ལས་ཉི་ཟླའི་འོད་ཀྱིས་ནོར་འཛིན་ཡངས་པའི་
ཁྱོན་ ཀུན་མངོན་པར་ཁྱབ་པའི་ཆོས་ཀྱི་རྒྱལ་པོ་དེ་ཉིད་ཀྱང་འཁྲུངས། གཞན་ཡང་བན་
སྔགས་བོན་གསུམ་གྱི་གྲུབ་མཐའ་ཁག་སོ་སོ་ནས་ཆོས་སྲིད་ཟུང་གི་གཟི་བྱིན་མཆོག་དུ་ཆེ་བའི་
སྐྱེས་ཆེན་དམ་པ་མང་དུ་བྱོན་ནོ། །
s
 བྱང་ཆུབ་ནི། སྔོན་ལྷོ་ཕྱོགས་དབལ་ཤུལ་ནས་ཨ་མྱེས་སེང་གེ་ཟེར་བའི་སྔགས་པ་གྲུབ་
ཆེན་ཞིག་གིས་དཔེ་ཆ་དང་མཁོ་ཆས་འགའ་རེ་ཕ་བོང་ཞིག་ལ་བཀལ་ཏེ་རྟ་བོང་ལྟར་དེད་ནས་
ཡུལ་འདིར་སླེབས་ཏེ་རིགས་རྒྱུད་སྤེལ་བའི་ཆོ་ག་མཛད་པ་དང་དེ་ཡང་ཁོང་རྣམ་པས་ཐུགས་
སྨོན་ལྟར་རྙིང་མའི་དགོན་པ་བཏབ་པ་དང་། སྒོམ་རྒྱག་སའི་སྒྲུབ་ཕུག་མཛད། དེ་མིན་ད་
རུང་ཇོ་མོའི་དགོན་པ་བཏབ་པ་སོགས་མཛད་པ་རྒྱ་ཆེར་མཛད་པས། དུས་ད་ལྟའང་ད་རུང་
མིང་གི་གྲ་མ་ཉམས་པར་སོར་བཞག་ཏུ་གནས་པར་དགོན་མིང་ས་མིང་དུ་གྱུར་ནས་དགོན་
- 107 —

ཆགས་དང༌། སྒོམ་ཕུག་ནང་། ཇོ་མོ་དགོན་སོགས་སུ་གྲགས་པ་རྣམས་སོ། ། དེ་ལ་ཁོང་གི་
རིགས་རུས་ནི་མདོ་ཁམས་འདིར་ལྡོང་རིགས་ཤུལ་ཆེན་བཅོ་བརྒྱད་དུ་གྲགས་པ་དབལ་ཤུལ་
དང་། རག་ཤུལ། ཕྱག་ཤུལ། གཉན་ཤུལ། ནག་ ཤུལ། རོང་ ཤུལ། བན་ཤུལ།
སྨན་ཤུལ། སོགས་ལས་ལྡོང་དཔལ་ཆེན་སྐྱབས་ཀྱི་རིགས་རྒྱུད་ཡིན་པར་མདོ་སྨད་ཆོས་འབྱུང་
ལས་གསུངས། །
སྡེ་འདིར་རབ་བྱུང་བཅུ་གཅིག་པའི་མེ་ཁྱི་དང་སྤྱི་ལོ1646ལོར། ཨ་མྱེས་སེང་གེའི་
རྒྱུད་པ་བ་གནམ་ལྷ་རྒྱལ་དང་། ཡུམ་དབལ་ཤུལ་བཟའ་ལྷ་མོ་ཐར་གཉིས་ལ་བྱང་ཆུབ་མི་ལ་
ངག་དབང་བསོད་ནམས་ཁོང་འཁྲུངས། འདི་བ་རྗེ་གསེར་ཁང་བའི་སྤྲུལ་སྐུར་གྲགས། ཟླ་
བ་དྲུག་ཙམ་ན་ཐུ་མེད་ཧོ་ལོ་ཆིའི་དམག་གིས་རུ་བ་བརྒྱབ། ཡུམ་གྱིས་འདི་བ་རུམ་ཕྲག་ཏུ་
བཅུག མཛོ་མོ་ ཅིག་ཡོད་པ་ཁྲིད་ནས་བྲོས་པར། ཨ་མ་མཛོ་མོ་ཐོངས་གསུངས་པ་ལ།
བྱིས་པ་ངག་མ་གྲོལ་བ་ཡིན་པས་ཡུམ་གྱིས་མཛོ་མོ་བཏང་། དེ་འཕྲལ་དམག་མི་ཞིག་གིས་མ་
ཡུམ་གྱི་ལག་པ་ནས་བཟུང་སྟེ་འཁྲིད་གྲབས་བྱས་པ་ལ། མོས་མཛོ་མོ་བཟུང་ལ་ཤོག་དང་ངེད་
ཚོ་འགྲོ་བྱས་པས་ཁོ་མཛོ་མོ་འཛིན་པར་སོང་། དེའི་བར་ལ་མ་བུ་གཉིས་བྲོས་པར་ ཐར།།
མཛོ་མོ་རི་རྩེར་སོང་བ་དམག་ལོག་འཕྲུལ་མ་ཡུམ་གྱི་རྩར་རྒྱུགས་ཏེ་འོངས། ཆུང་དུས་ནས་
བྱིས་པ་རྣམས་ཀྱིས་བྱེའུ་ཕྲུག་སོགས་གསོད་པ་ལ་སྲོག་གཅོད་པའི་རྣམ་སྨིན་ངན་སོང་དུ་སྡུག་
མྱོང་དགོས་ཚུལ་དང༌། ཚེ་ཐུང་ཚུལ་སོགས་གསུངས་ནས་སྤོང་དུ་འཇུག་པ་དང༌། རྒན་
གཞོན་འཕྲད་ཚད་ སྡིག་སྤོང་དགེ་སྒྲུབ་ལ་བསྐུལ། ང་གསེར་ཁང་པ་ཡིན། ཅོ་ནེ་དང་
ནགས་མདོར་དཔེ་ཆ་ལྷ་རྟེན་རྣམས་ཡོད་ཅེས་ཡང་ཡང་གསུངས། ལོ་ལྔའི་སྟེང་ཤུག་པའི་
ཡལ་ག་འཕྲེང་བ་བརྒྱ་རྩ་བརྒྱད་ཡོད་པ་ཞིག་ཉིད་ནས་བཟོས། ཉིན་རེ་བཞིན་རྒོད་ཚང་ཉེ་
འཁོར་ཤུག་ནགས་ཀྱི་དཀྱིལ་ན་བྲག་ཁུང་ཞིག་ཡོད་པ་དེར་ཚུལ་མཐུན་གྱིས་འཁོད་ནས་མ་ཎི་ཁྲི་
ཚོ་གསུམ་རེ་ཆག་མེད་མཛད། བདུན་པ་ལ་དབེན་གནས་བཀྲ་ཤིས་འཁྱིལ་དུ་རྗེ་བཙུན་སྐལ་
ལྡན་རྒྱ་མཚོའི་དྲུང་དུ་རབ་བྱུང་དང་དགེ་ཚུལ་བསྒྲུབས། བཅུ་བཞི་བཅོ་ལྔ་ཞིག་ལ་རོང་བོ་
དགོན་ཆེན་དུ་ཐུགས་གཉེར་དང་། ཉི་ ཤུའི་ནང་དབུས་སུ་འབྲས་སྤུངས་སྒོ་མང་ཆོས་གྲྭའི་
བསྡུས་གྲྭ་ནས་བཟུང་བཀའ་པོད་ཡོངས་རྫོགས་སྦྱངས། གྲྭ་ཚང་ཉིད་དང་དགའ་ལྡན་སོགས་
སུ་དམ་བཞག་དཀའ་བཅུའི་མཚན་བཏགས་ཐོན། རྒྱུད་སྨད་དུ་སྔགས་ལ་སྦྱངས། ལྔ་པ་
ཆེན་པོ་ལས་བསྙེན་པར་རྫོགས། ཉེར་བདུན་པ་ཆུ་བྱི་ལོར་རང་ཡུལ་དུ་བྱོན། བླ་མ་སྐལ་
ལྡན་པ་དང་མཇལ། རོང་བོ་རིན་པོ་ཆེར་ཆོས་འབྲེལ་ཞུས། རྗེ་སྐལ་ལྡན་པ་རྩ་བའི་བླ་མར་
བསྟེན་ནས་སྐུ་འདའ་བའི་བར་དུ་སྐུ་དྲུང་དུ་བཅར། ང་གཅིག་པ་མེ་བྱིར་སྡེ་བའི་ནང་པ་ངག་
– 108 -

དབང་སྨོན་ལམ་པས་གདན་འདྲེན་ཞུས་པ་བཞིན་ཅོ་ནེར་ཕེབས། ཕྱི་ལོར། ལ་མོ་གྲགས་
རྒན་པ་ལ་རྡོར་ཕྲེང་གསན། ས་སྟག་ལ་ཅོ་ནེའི་ཁྲི་མཛད། གཞི་བྱེས་ཀྱི་ཆོས་ཉན་པ་མང་
པོར་སྐབས་འགར་མཚན་མོ་མར་མེའི་འོད་ཚུན་ལ་འདོད་ཆོས་བསྩལ། ང་ལྔ་པ་ལ་དགོན་
ཆེན་གྱི་བཅའ་ཡིག་བཞག དཀར་ཆག་རིན་ཆེན་ཕྲེང་མཛེས་བརྩམས། ཤིང་སྤྲེལ་ལ་
དབུས་སུ་བྱོན། རྒྱལ་དབང་དྲུག་པ་དང་། པཎ་ཆེན་བློ་བཟང་ཡེ་ཤེས་ལ་མཇལ། པཎ་
ཆེན་ལ་བསྙེན་རྫོགས་བསྐྱར་བསྒྲུབ་ཞུས་ཏེ་རིགས་ལྡན་གྱི་འཁོར་དུ་འགྱུར་བའི་སྨོན་ལམ་
བཏབ། འདི་ཡན་ལ་དབུས་སུ་ལན་བདུན་ཕེབས། སྐབས་འགར་སྤང་ལྗོངས་རྣམས་སུ་
སྐལ་ ལྡན་ རས་ པ་ སོགས་ དམ་ པ་ མང་ པོའི་ གསུང་ མགུར་དབྱངས་ མཛད། ལན་ ཅིག
འཛམ་གླིང་ཉི་མ་རྒྱང་ནས་ཤར་གྱིན་གདའ། ། རྣལ་འབྱོར་གོས་ཚགས་མཐའ་ནས་བསྡམ་རེ་
རན། ། འགྲོ་བས་ད་ལྟ་སོ་ནམ་བྱེད་ཀྱིན་གདའ། ། རྣལ་འབྱོར་གཏན་གྱི་སོ་ནམ་བྱེད་རེ་
རན། །ཞེས་སོགས་མགུར་དུ་བཞེངས། བདུན་ཅུ་པ་ཤིང་ལུག་ལ་མཚོ་ཁར་རྒྱལ་བ་སྐལ་
བཟང་རྒྱ་མཚོར་མཇལ་བར་བྱོན། རྒྱལ་བའི་དྲུང་དུ་དུང་དཀར་ཆ། གསེར་ཞོ་སུམ་ཅུ་
སོགས་ཕུལ་ཏེ་མ་ཎི་དང་དམིགས་བརྩེ་མའི་ལུང་ཞུས། རྗེ་སྐལ་ལྡན་པའི་ཕྱག་བཞེས་བཞིན་
ཐུགས་དམ་གྱི་དཔེ་གཟིགས་ལ་མཛད་པས་དུས་རྒྱུན་པོ་ཏི་ལྔ། ལྷག་ཏུ་དབུ་ཕར། དེའི་
ནང་ནས་ཀྱང་དབུ་མའི་སྐོར་ལ་ཞིབ་ཏུ་གཟིགས་པས་གཞུང་དོན་ཇི་ལྟ་བ་བཞིན་ཕྱིས་སུ་གོ་བ་
བྱུང་གསུངས། གསུང་འབུམ་པོད་གཉིས་ཙམ་བཞུགས། དོན་གཅིག་པ་མེ་སྤྲེལ་ཧོར་ཟླ་
གཉིས་པའི་ཚེས་བཅུའི་ཉིན་རྗེ་བཙུན་མི་ལའི་སྐུའི་རྣམ་པས་གཤེགས། གདུང་རུས་རིང་
བསྲེལ་གྱི་སྐུ་འབུར་དོད་སོགས་བྱོན་པ་ཕ་རོང་བོ་ནང་སོ་ཀོ་ཤྲཱིས་བསྣམས་ཏེ་དགོན་ཆེན་དུ་
མཆོད་རྟེན་བཞེངས། ད་དུང་ཨ་ཁུ་ཡོན་ཏན་རྒྱ་མཚོ་ཞེས་གྲགས་པ་ཁ་སོ་མཆོག་སྤྲུལ་སོགས་
ཀྱི་ཡོངས་འཛིན་དགེ་བའི་བཤེས་གཉེན་ཆེན་པོ་གང་ཉིད་འཁྲུངས་ཤིང༌། སྡེ་བའི་སྔགས་
མང་གི་ངོར་བཀའ་འགྱུར་གྱི་ལྗགས་ལུང་གསུངས། གཞན་ཡང་སྙིགས་དུས་འགྲོ་བ་ཡོངས་ཀྱི་
སྐྱབས་མགོན་ཞབས་དཀར་རྡོ་རྗེ་འཆང་ཆེན་པོ་དང༌། མགོན་པོ་ཉིད་ཀྱི་དངོས་སློབ་རྟོགས་
པའི་དབང་ཕྱུག་ཆེན་པོ་ཉང་སྐྱེས་སྣང་མཛད་རྡོ་རྗེ་ཁོང་རྣམ་གཉིས་ཀྱི་ཐུགས་སྲས་བྱང་ཆུབ་ཨ་
ཁུ་རྒྱ་མཚོ་སོགས་གསང་ཆེན་བསྟན་པའི་གདུགས་དཀར་དགུང་ལ་འདེགས་པའི་སྐལ་ལྡན་
རིགས་སྔགས་འཆང་བ་མང་པོ་བྱོན། སྡེ་འདིའི་མི་རྣམས་བྱིངས་ཆོས་ལ་དད་པ། མི་
གཤིས་འཇམ་པ་སོགས་ཀྱི་ཁར་ཆོས་འཇིག་རྟེན་དག་ལས་གཙོ་བོ་དམ་པའི་ཆོས་ལ་ཕྱོགས་པ་
ཞིག་ཡིན་པས་ཆེ་ལོ་བརྒྱུ་མན་ཆད་དང་ཆུང་ལོ་གཅིག་ཡན་ཆད་ཀྱི་བློ་ཁ་དམ་པའི་ཆོས་ལ་
ཕྱོགས་པས་རང་བཞིན་གྱིས་འགྲོ་འདུག་སྤྱོད་གསུམ་དང་། བཅའ་ག་ཕྱག་ལེན་གྱི་ཚུལ་ལ་
- 109 -

མཉམ་འཇོག་པར་གོམས་པས་སྡེ་བ་འདིར་ཆོས་ཐོག་ཆོས་གྲྭ་དང་སྔ་མ་སྔ་མའི་ཕྱག་རྒྱུན་ཇི་
བཞིན་ཕྱི་མ་ཕྱི་མས་ཀྱང་ཉམས་སུ་ལེན་ཅི་ཐུབ་ཀྱིས་འབད་པ་ཞིག་ན། དེ་ཡང་ཞབས་དཀར་ir
བའི་དངོས་སློབ་ཉང་སྐྱེས་སྣང་མཛད་རྡོ་རྗེ་ཁོང་གིས་སྐུ་དངོས་ཀྱིས་བྱང་ཆུབ་དང་མཁར་སྒང་is
ཨ་འདར་ཆ་ག་སོགས་སུ་སོ་སོར་ཐུགས་རྗེ་ཆེན་པོ་འཁོར་བ་དབྱིངས་སྒྲོལ་གྱི་མ་ཎི་སྒྲུབ་ཆེན་is
བཙུགས་ནས་ཆོས་རྒྱུན་དཀར་པོའི་འཁོར་ལོ་གང་སར་བསྐོར། དེ་ལས་ཀྱང་སྡེ་བ་འདིས་it
སྔོན་ལས་ད་ལྟའི་བར་དུ་མ་ཉམས་གོང་འཕེལ་དུ་གཏོང་བར་གཞོན་སོ་དཀར་ཡན་ཆད་དང་is
རྒན་མགོ་དཀར་མན་ཆད་ཀྱིས་ལོ་རེའི་ཧོར་ཟླ་བཅུ་གཅིག་པའི་ཚེས་བཅུ་གཉིས་ནས་བཅོ་
བརྒྱད་བར་ཉིན་མཚན་དུས་དྲུག་ཏུ་ཐུན་གྱིས་བཅད་དེ་ཆོས་སྒྲ་བར་མེད་དུ་སྒྲོག་པར་མ་ཟད།
འབུད་རྡུང་ཁྲོལ་གསུམ་གར་ཐིག་དབྱངས་གསུམ། མདོར་ན་བཅའ་ག་ཕྱག་ལེན་ཕྲ་ཞིང་ཕྲ་
བ་ཡན་ཆད་སྔོན་གྱི་སྲོལ་ཇི་ལྟ་བ་ནང་བཞིན་ཉམས་སུ་ལེན་པའི་ཁར། དུས་བཞིའི་ཆོས་ཐོག་
ལྔ་བའི་ཞིང་སྒྲུབ་དང༌། བཀའ་བརྒྱད། རྟ་མགྲིན། སེང་གདོང་སོགས་དང༌། ཁྱད་
པར་དུ་ཟླ་རེའི་ཡར་ངོའི་ཚེས་བཅུ་སྟེ་རིག་འཛིན་གདུང་སྒྲུབ་མ་ཆག་པར་རྒྱུན་འབྱམས་སུ་སོང་
ནས་ཡོད་པ་ལ། ད་ལྟ་ད་རུང་མ་ལག་ཆ་ཚང་གི་ཆོས་རྒྱུན་དྲི་མ་མེད་པ་ལ་ཡུལ་ཕྱོགས་འདིར་
མཚོན་ན་ཆེས་དཀོན་པ་ཞིག་ཡིན་པས་མ་ཎི་སྒྲུབ་ཆེན་ཁོ་ནའི་དབང་དུ་བཏང་ན་སྡེ་བ་འདིའི་
མི་སུ་ཞིག་སྟོད་རྒྱ་གར་ཆོས་ར་མན་ཆད་དང་། སྨད་རྒྱ་ནག་ཁྲིམས་ར་ཡན་ཆད་གང་ན་ཡོད་
ཀྱང་ཐོན་དགོས་པ་དང་ཐོན་འདོད་པ་ཞིག་ཀྱང་ཡིན་པས་ཉིན་འདི་བདུན་གྱི་རིང་ལ་སྐྱེས་ཕོ་
མོ་སུ་ཡིན་ཀྱང་དགྲ་འདུལ་གཉེན་སྐྱོང་དང་། ཕྱི་ཚིས་གྲབས་ཤོམ། ཐ་ན་ཆག་ཆེན་ཉམ་ང་
ལས་གང་ཞིག་ཁྱིམ་གང་དང་མི་སུ་ཞིག་གི་ཐོག་ཏུ་བབས་ནའང་ཉིན་དེ་ག་ལས་ཡོལ་དགོས་
པར་གོང་དགེ་བསྐོས་ཀྱིས་བཀའ་བཞག་དང་བར་རྒན་ཚོགས་ཀྱིས་དམ་བཞག་མེད་པར་
འགྲིག་རང་འཁུར་གྱིས་མ་ཎི་སྒྲུབ་ཆེན་ལ་བར་གེགས་སུ་ཡིན་ཀྱང་མི་གཏོང་བས་ད་ལྟའི་བར་
ཇེ་ལེགས་ཇེ་རྒྱས་སུ་འགྲོ་བ་ཡུལ་གྲུ་ཀུན་ན་ལྷང་དུ་གྲགས་པས་སོ། ། སྐུ་གསུང་ཐུགས་རྟེན་གྱི་
ཕྱོགས་ནས་ཀྱང་གྲོང་གི་འདུ་ཁང་ཞིག་གི་ཆ་ནས་སློབ་དཔོན་པདྨ་གཙོ་བྱས་ཀྱི་སྟོན་པའི་སྐུ་
དང་འཁོར་བ་དབྱིངས་སྒྲོལ། རིགས་གསུམ་མགོན་པོ་དང་ཚེ་ལྷ་རྣམ་གསུམ། གྱན་ཐང་
བྱིན་རླབས་ཅན་སོགས་ཤིན་ཏུ་མང༌། གསུང་གི་ཆ་ནས་དབུས་དཔར་བཀའ་འགྱུར་གཙོ་
བྱས་ཀྱི་རིན་ཆེན་གཏེར་མཛོད། སྙིང་ཐིག་ཡ་བཞི་དང་ཀློང་ཆེན་མཛོད་བདུན་ སོགས།
མདོར་ན་ས་དགེ་རྙིང་གསུམ་གྱི་གསུང་མ་འདུས་པ་མེད། ཐུགས་ཀྱི་ཆ་ནས་བྱང་ཆུབ་མཆོད་
རྟེན་སོགས་བཞུགས་སོ། །དེ་བས་ཨ་ལགས་རྒྱལ་བོའི་རྣམ་འཕྲུལ་ཞོ་འོང་ཨ་ཁུ་ཤེས་རབ་ཚང་
ཡང་སྡེ་བ་འདིར་ཡང་དང་རིམ་པས་ཕེབས་ནས་དབང་ལུང་ཁྲིད་གསུམ་གྱི་མན་ངག་སྤྱི་དང་
- 110 -

ཁྱད་པར་དཀར་པོ་དགེ་བའི་ཕྱོགས་ཀྱི་གསུང་བཤད་འོ་ཞོའི་བདུད་རྩི་སྡེ་འདིའི་རིག་པ་འཛིན་
ཁྱད་པར་དུ་ཆེ་སྐྱེས་ཆུང་སྐྱེས་ཐམས་ཅད་ལ་བུམ་པ་གང་བྱོའི་ཚུལ་དུ་གནང་བ་ཇི་
པ་དང༌། 
བཞིན་ཀུན་གྱིས་སྤྱི་བོའི་གཙུག་དང་སྙིང་གི་དཀྱིལ་དུ་བཞག་པས་ཁོང་གིས་ཀྱང་བྱང་ཆུབ་ནི་
མིང་དོན་མཐུན་པའི་གསང་སྔགས་དར་རྒྱས་གླིང་དང༌། བྱང་ཆུབ་སྔགས་མང་ནི་དཀར་པོ་
དགེ་བའི་ཕྱོགས་ལ་འོ་མའི་རྒྱ་མཚོ་འདྲ་ཞེས། བསྟོད་པའི་མེ་ཏོག་གི་ཆར་བ་ཡང་ཡང་ཕབ་
དོན་ལའང་སྡེ་བ་འདི་གཞན་དང་མི་མཚུངས་པར་ཆེ་ཆུང་ཐམས་ཅད་བོད་རྒྱལ་སྲོང་
སོང་། , 
བཙན་སྒམ་པོས་མཛད་པའི་མི་ཆོས་གཙང་མ་བཅུ་དྲུག་གི་ཆོས་ཁྲིམས་ལྟར་ཆོས་ལ་དད་པ།
མི་གཤིས་འཇམ་པ། བློ་རིག་སྐྱེན་པ། རང་ཚུགས་ཐུབ་པ། བློ་བརྟན་པ། ཤེས་རིག་
བཀྲི་བ། སྡུག་བསྲན་ཐུབ་པ། རྒན་ལ་གོང་བཀུར། ཕ་མ་ལ་སྲི་ཞུ། ཡོན་ཏན་ཅན་
བཀུར་བ་སོགས་རང༌ཤུགས་ཀྱིས་ལྷ་ཆོས་ལ་མོས་པས། སྙིང་རྗེ་ཆེ་བ། ཆོག་ཤེས་པ།
སྡིག་ལ་འཛེམ་པ། ཁ་དན་ལ་གནས་པ། སྤྱོད་ལམ་དལ་བ་སོགས་སོ། ། དེ་བས་སྐྱེ་བ་ལ་
མགོ་རྔ་དང་འཆི་བ་ལ་མགོ་རྔ་མེད་པ་ལྷོ་རྒྱལ་འཛམ་བུ་གླིང་གི་ལས་སྐལ་དུ་འདུག་རུང་སྡེ་བ་
འདིར་མཚོན་ན་དུས་མིན་འཆི་བ་བཅོ་བརྒྱད་ཀྱི་མགོ་བོ་སྙོམས་ནས་གཞོན་པ་རྣམས་འདབ་
ལག་རྒྱས་པ་དང་རྒན་པ་རྣམས་ཚེ་ཐག་རིང་ས་ཡིན་པས། ཚེ་ལོ་བརྒྱ་ཡས་མས་སུ་བཞུགས་རྒྱུ་
ནི་ཁོ་ཚོའི་རང་ལོ་རུ་བརྩི་བཞིན་ཡོད་པས་ཚེ་ལོ་མཐར་མ་ཕྱིན་གྱི་བར་དུ་ཆོས་ཐོག་གང་ལའང་
ཆག་ལུས་མི་ཤོར། རྒྱུ་མཚན་དེའི་ཕྱིར་སྡེ་བ་འདིའི་མི་སུ་ཞིག་ཡུལ་གང་དུ་སོང་ན་ཁ་མ་ཎི་ie
ir
དང་ལག་ཕྲེང་བ། གནས་གང་ནས་བསྡད་ན་ཆོས་བཤད་མ་གཏོགས་མི་འདུག་པས་ཁོར་
ཡུག་ཁྱིམ་མཚེའི་སྡེ་བ་རྣམས་ཀྱིས་ཀྱང་བྱང་ཆུབ་ཀྱི་མི་འདིའི་ཁ་ན་ཆོས་བཤད་མ་གཏོགས་མེད་ir
པས་སྨད་པའི་ཁ་ན་བསྟོད་པར་སོང་བའང་ད་ལྟའི་བར་ཡོད་དོ། ། དུས་རབས་འདིའི་སྟོད་ir
ir
ཙམ་ལ་སྒེས་སྟེང་བློ་བཟང་སྟེ་ཡོངས་འཛིན་རིན་པོ་ཆེའང་ཆེད་དམིགས་ཀྱིས་སྡེ་བ་འདིར་
ཕེབས་ནས་གངས་ལ་ཉི་མ་ཤར་བ་ལྟར་ཆོས་ཀྱི་ཆོ་ག་སྣ་ཚོགས་མཛད་པ་ལས། མགོན་ཁང་དུ་is
ཕེབས་ནས་ཆོས་སྐྱོང་མ་གཟའ་རྡོར་གསུམ་དང་། ཁྱད་པར་རཱ་ཧུ་ལའི་ཞལ་ཐང་ལ་འཇུས་ཏེ།
“ ཡ་རཱ་ཧུ་ལ”ངེད་གཉིས་གནའ་སྔ་མོ་ནས་བཟང་ས་ཡིན་པས་སྤྱིར་སངས་རྒྱས་ཀྱི་བསྟན་པ་
སྒོས་སྡེ་བ་འདིའི་ལས་ཕྲ་མོ་ཡན་ཆད་ཁྱོད་ཀྱི་ཐུགས་རྗེའི་ཀློང་ཡངས་ནས་འདོར་མི་
དང༌། 
ཉན་ཞེས་གལ་བོ་ཆེ་ལ་ནན་ཏན་དང༌། དམ་པའི་ཆོས་ལ་བརྒྱ་ཚར་གྱི་ཚུལ་དུ་བཅོལ་གདམས་
ཡང་ཡང་བྱས་པས་ཉིན་དེའི་ནམ་མཁར་སྤྲིན་བྱེའུ་མགོ་ཙམ་ལས་འབྲུག་སྒྲ་ལྷང་ལྷང་དུ་གྲགས་
པས་སྡེ་འདིའི་སྐྱེས་ཕོ་མོ་ཐམས་ཅད་དད་པའི་སྤུ་ལོང་རྒྱས་ནས་གྱང་འགྱེལ་བ་ལྟ་བུའི་ཕྱག་ལ་
རེམས་སོ། ། དེ་ནས་ཁོང་གིས་ཀྱང་གདུལ་བྱའི་ཞིང་ཁམས་སུ་གཟིགས་ཏེ་ཆོས་ཀྱི་སྒོ་མོ་ཆེས་
- 111 

ཆེར་ཕྱེས་ནས་དབང་ལུང་ཁྲིད་གསུམ་དང་རིག་པའི་རྗེས་གནང་སོགས་རྒྱ་ཆེར་མཛད་མཐར
སྡེ་བ་འདི་ཁོ་ནར་ཞི་རྒྱས་དབང་དྲག་གི་འདོད་གསོལ་གསུངས་ནས་མཇུག་ཏུའང་བྱང་ཆུབ་སྡེ་
གཞུང་གིས་བསྐུལ་ངོར་མ་ཧཱ་པཎྜི་ཏ་བློ་བཟང་དཔལ་ལྡན་གྱིས་ཞེས་སྦྱར་བ་ད་ལྟ་ཕྱོགས་གང་is
ཐད་ནས་དར་རྒྱས་སུ་ཡོད་པ་སྔོན་གྱི་དུད་ཁ་བརྒྱད་ཅུ་དེ་འཕར་ནས་དུད་ཁྱིམ་བརྒྱ་ཡན་ཆད་ir
དང་། 
མི་གྲངས་བརྒྱད་བརྒྱ་ཡས་མས་སུ་སྔགས་རལ་ཐོགས་ཅན་ཉིས་བརྒྱ་ཡས་མས་སུ་ཡོད་ir
པས་བྱང་ཆུབ་སྔགས་མང་ཞེས་པའང་དོན་དང་མཐུན་པར་ཡོད་དོ། ། དེ་མིན་ད་རུང་འབྱོར་ic
བ་ཅུང་ཟད་རྒྱུས་ན་དཀར་པོའི་དགེ་བའི་ཕྱོགས་སུ་གཏོང་རྒྱུ་དགའ་བས་དུས་ཀྱི་ཐ་མ་འདི་ar
ལའང་སྡེ་བ་འདིས་ཡུལ་རེབ་གོང་ནས་དུས་སྔ་ཤོས་སུ་སྔར་གྱི་བྱང་ཆུབ་མཆོད་རྟེན་ཐོག་ཚད་
གསུམ་ཙམ་གསར་བཞེངས་མཛད་དེ་རབ་གནས་རྒྱ་ཆེན་དུ་སྐྱབས་མགོན་རྒྱལ་ཚབ་ཨ་ལགས་
གསེར་ཁྲི་ཚང་དང་། འགར་རྩེ་བླ་མ་ཚང་། སྨན་ཚོང་ཚང་། དར་གྲོང་གྲུབ་ཆེན་ཚང་།
དེ་མིན་དགེ་བའི་བཤེས་གཉེན་ཉི་ཟླ་འདྲ་བ་ཨ་ཁུ་དཔོན་པོ་ཚང་དང༌། འཇིགས་མེད་ཐེག་
མཆོག 
ད་རུང་སྤྱི་དགེ་གསུམ་གྱི་མཁས་བཙུན་བཟང་གསུམ་རྣམས་གདན་དྲངས་ནས་རབ་
གནས་མཛད་པར་ལྷ་ཀླུ་དང་ཡུལ་ལྷ་གཞི་བདག་རྣམས་ཀྱང་ཆོས་སྟོན་ལ་ཕེབས་པས་གནམ་ས་
གཡོས་པ་ལྟ་བུའི་རྣམ་པ་དང་ལན་རེར་བཏང་ལྷོད་ཀྱིས་ཆར་འབབ་པ་དང་འཇའ་གུར་ཕུབ་
པའི་ལྟས་ངོ་མཚར་ཅན་མང་དུ་བྱུང་བས་ཁོང་རྣམ་པའང་ཐུགས་རྒྱས་ཏེ་སྡེ་བ་འདིར་ཆོས་
བསོད་ཆེན་པོ་འདུག་ཅེས་ཕྱ་གཡང་མང་དུ་བརྗོད་སོང་། དེར་མཐུད་ལོ་དེའི་མཇུག་ཏུ་ཤོག་
ག་ལྔའི་སྔགས་མང་སྡེ་འདིར་ཞི་ཁྲོ་ལ་ཚོགས་ནས་ཀྱང་མཆོད་རྟེན་དེར་རབ་གནས་མཛད་པས་
སྡེ་བ་འདིའི་མཆོད་རྟེན་རྒྱ་གར་རྡོ་རྗེ་གདན་གྱི་མཆོད་རྟེན་དང་གཅིག་མཚུངས་ཡིན་པའི་དག་
སྣང་བཟུང་ངོ༌། ། ད་ལྟའང་སྡེ་བ་འདིར་འཕྲོ་མཐུད་རྗེས་སྐྱོང་གི་ཚུལ་དུ་སྔར་ལས་ལྷག་པར་
བསྟན་པ་ལ་བྱ་བ་བྱེད་མཁན་ཨ་ཁུ་བྱམས་པས་སློབ་མ་གང་མང་བསྐྱངས་པ་ལས། ལ་ལས་
སྔོན་འགྲོ་གཏོང་བ་དང་། ལ་ལས་བཅད་རྒྱུ་རང་བཞིན་གྱིས་མཚམས་ལ་འདུག་པ། ལ་
ལས་རྩ་རླུང་དང་འཁོར་འདས་རུ་ཤན་འབྱེད་པ་སོགས་ལེན་པ་གསང་བ་སྔགས་ཀྱི་ཆོས་ཟབ་མོ་
ཉམས་སུ་སོགས་ཡ་མཚར་བོ་འདུག 
བྱང་ཆུབ་སོག་རྩ་སྡེ་བ་ནི་མཚོ་སྔོན་དུ་གཞི་སྤོས་པས་ད་
ལྟ་ད་རུང་ཕན་ཚུན་ཉེ་བོ་བྱེད་ཀྱིན་ཡོད། སྔོན་གྱི་ལོ་རྒྱུས་སུ་བྱང་ཆུབ་རྒན་པོ་དང༌། སོག་
རྩའི་སྐུ་ངོ༌། དར་ཀྲོང་དཔོན་པོ་རྣམས་གྲགས་ཆེ་བ་བརྒྱུད་སྡེ་བ་འདིར་ཆོས་འཇིག་རྟེན་གང་
གི་ཆ་ནས་ཀྱང་རྒན་ཚོགས་དེ་རླབས་ཆེ་བས། ད་ལྟའང་རྒན་ཚོགས་ལྟར་འགྲོ་དགོས་སོ། །
་ ཡང་དར་གྲོང་ཟེར་བའི་དོན་ནི། 
དང་པོ་སྡེ་འདིའི་གཞི་འཛིན་ས་ཁག་གིས་ཐོག་མར་
དར་ཆ་ཞིག་བཙུགས་ནས་ས་འདུལ་གྱི་ཆོ་ག་མཛད། དེ་ནས་གཙོ་བོར་ཞིང་ལས་བྱེད་མཁན་
- 112 -

གྱི་གྲོང་བ་འགས་གཞི་བཟུང་བས་ན་དེ་སྐད་དུ་གྲགས། དེ་ནས་རིམ་གྱིས་ཞིང་ཕྱུགས་གཉིས་
ཀྱི་གཡང་ཆགས། ཡང་སྡེ་འདིའི་མཆེད་ཁུངས་ནི། མགར་རྩེ་ས་སྐྱོང་མཆོད་ཡོན་མངའ་
འབངས་རོང་འབྲོག་ཚོ་ལྔར་གྲགས་པ་མ་མ་ལྟ་བུའི་འབྲོག་ཚོ་གཉིས་དང་། བུ་ལྟ་བུའི་རོང་ཚོ་
གསུམ་དུ་བརྗོད་པའི་སྔ་མ་ལ་ཐོག་མར་གཞི་འཛིན་ཕྱོགས་ཀྱིས་ཨ་བར་ཉིན་སྡེ་དང་། ཐེ་བུ་
སྲིབ་སྡེར་འབོད་པ་ལས་མགར་རྩེ་ཉིན་ནམ་ཨ་བར་ནས་མི་སྣ་ཁ་ཤས་དང་། ངོ་མོ་ཡེ་ཤེས་
མཚོ་རྒྱལ་གྱི་རྒྱུད་ལས་མི་སྣ་ཁག་ཅིག་བཅས་རུས་རྒྱུད་ཐ་དད་པ་གཉིས་འདིར་མཆེད་པ་ཀུན་
གྱིས་མཐུན་པར་གླེང་། ད་ལྟ་རྩ་བའི་རུས་ཚོ་ཁག་གསུམ་དུ་ གྱེས་ཡོད་དེ། སྣ་བོ་ཚང་།
ངོ་མོ་ཚང་། སྒང་ཚང་བཅས་སོ། ། གཞན་ཡང་བླ་མ་མགོ་ཁྲ་བྱ་བས་ར་ཆག་ཐང་ནས་
དགོན་པ་བཏབ་ཅེས་སྐད། ཕྱིས་སུ་ཚོ་འདུ་བྱམས་ཆེན་མཁན་པོ་བློ་བཟང་ཕྲིན་ལས་ཀྱིས་
དགོན་པ་སྤོར་ནས་ད་ལྟའི་སྒོས་སྟེང་དགོན་དགའ་ལྡན་ཆོས་འཕེལ་གླིང་བཏབ་ཡོད་པ་འདི་
ཡིན་ཟེར། སྡེ་འདི་ནས་དར་གྲོང་གྲུབ་ཆེན་ཚང་གི་སྐུ་རབས་ཐོག་མ་ནི་སྔགས་འཆང་བདུད་
འདུལ་འོད་ཟེར་ཡིན། ཁོང་ནི་ཚོ་འདུ་མཁན་ཆེན་བློ་བཟང་ཕྲིན་ལས་ལ་སྤྲུལ་སྐུ་གཉིས་
འཁྲུངས་པ་ལས་གཅིག་ཡིན་ཞིང་། དེ་ཡང་དར་གྲོང་ནས་འཁྲུངས། ཆུང་དུས་ནས་རྨིས་
སྟེང་གི་གྲྭ་བ་བྱས། དགུང་ལོ་བཅུ་གཅིག་པའི་དུས་ན་ཕ་མ་རྒན་རྒོན་གཉིས་རྐྱེན་དབང་གིས་
ཧོར་ར་ཚང་ལ་ཁྱིམ་གཞི་སྤོར་དགོས་བྱུང་བས་ཁོང་ཡང་ཁྲིད་ནས་ཕེབས། རྣམ་པ་གསུམ་
གྱིས་སྦྲ་ཆུང་ཞིག་ཕུབ་ནས་བཞུགས་སྐབས་ཧོར་དཔོན་པོས་བརྙས་སྨོད་བྱས་པར་གཏོར་མ་
ནག་པོ་ཞིག་འཕེན་པར་མཛད་པར། དཔོན་པོའི་ལྷས་ཀྱི་ནོར་ཟོག་རྣམས་ལངས་རྒྱུ་མ་བྱུང་
བར་གྱུར་པ་ལ། དཔོན་པོས་བཤགས་པ་ཕུལ། དེ་ནས་དཀར་གཏོར་ཞིག་གནང་བར་
ཕྱུགས་རྣམས་སླར་སོས། དཔོན་པོས་མཆོད་གནས་སུ་བཀུར་ཞིང༌། སྐུ་གཟན་ཉི་ཐིག་ལ་
བཀལ་བ་སོགས་ཀྱི་མཛད་པས་དར་གྲོང་གྲུབ་ཆེན་ཉི་མ་ཐག་བརྟོད་དུ་གྲགས། དེ་ནས་རིག་
མ་བཞེས་ཏེ་སྲས་མིང་སྲིང་བཞི་འཁྲུངས་པའི་སྲས་མོ་ཕྱོགས་དེར་བཞག་པ་ད་ལྟའི་བར་མི་རྒྱུད་
མ་ཉམས་པར་གནས་པ་བོན་རྒྱའི་ལ་ཁའི་མི་རྩ་དག་ཡིན། ཁོང་རྣམས་སྒྲོ་རོང་བོར་ཕེབས་ཏེ་
གཞི་བཟུང་ནས་བུ་ཆུང་བ་ཚོ་འདུའི་འཇིགས་མེད་ཀྱི་ཁྱིམ་ཆགས་པས་ད་ལྟའང་མི་རྒྱུད་མ་
ཉམས། འབྲིང་བོ་དར་གྲོང་གྲགས་པ་ཕྱིར་ཕ་ཡུལ་དར་གྲོང་དུ་མག་པར་སོང་བའི་རྒྱུད་པ་
འཕེལ། དེ་ནས་སྔགས་འཆང་ཁོང་ཉིད་ད་ལྟའི་ནང་ཆེན་མ་མགོའི་ཤུལ་དུ་མཚམས་ཁང་
ཞིག་བརྩིགས་ཏེ་བུ་ཆེ་བ་ཆོས་འཛིན་ཟེར་བའི་དགེ་སློང་གིས་ཞབས་ཞུ་ཞུས་མུར་ཉམས་བཞེས་
སུ་ གསོལ། དགའ་དྭགས་གྲུབ་ཆེན་ སོགས་བསྟེན་ནས་ཟབ་རྒྱས་ཀྱི་ཆོས་ མང་དུ་གསན།
གསུང་རྩོམ་ཡང་འགའ་ཞིག་ཡོད་པ་ད་ལྟ་མཇལ་དུ་ཡོད་དོ། །
- 113 -

ཡང་རྡོ་རམས་པ་སྦྱིན་པ་རྒྱ་མཚོ་ཞེས་ལྔ་རིག་གཞུང་བརྒྱ་སྨྲ་བའི་བཤེས་གཉེན་ཆེན་པོ་
ཞིག་འཁྲུངས། ཁོང་ལ་བསྡུས་གཞུང་ཆེན་མོས་གཙོས་གསུང་རྩོམ་མང་པོ་ཡོད། འདི་བ་ཨ་
མཆོག་རྒྱ་མོ་དགོན་སྡེ་ཟུང་གི་བླ་མར་ཕེབས། འཁོར་ལོ་གསུམ་གྱི་མཛད་པ་དགག་སྒྲུབ་
གནང་གསུམ་གྱི་བཅས་པའི་ཆ་ཕྲ་མོ་ལས་ཀྱང་མི་འདའ་བར་ཚུལ་ཁྲིམས་ཀྱི་ཕུང་བོ་ཡོངས་སུ་
རྫོགས་ཤིང་མཐོང་ཐོས་དྲན་རེག་གིས་འབྲེལ་ཚད་དོན་ལྡན་དུ་གནང་བ་སོགས་ཕྱག་རྗེས་
བསམ་གྱིས་མི་ཁྱབ་པ་གྲེ་བར་བསྐྱིལ་དུ་ཕངས་པ་དུ་མ་ཞིག་དགོད་བྱར་སྣང་ཡང་ཡིག་ཚོགས་
ལ་འཇིགས་ནས་མ་བྲིས་སོ། ། གཞན་ཡང་ཚོ་འདུ་མཁན་པོ་བློ་བཟང་འཕྲིན་ལས་ཀྱི་སྐྱེ་སྤྲུལ་
ཉང་སྣང་མཛད་རྡོ་རྗེའི་དངོས་སློབ། ནང་རྒྱུད་སྡེ་གསུམ་གྱི་རྣལ་འབྱོར་པ་ཆེན་པོ་སྔགས་
འཆང་པདྨ་རྡོ་རྗེ། འཇིག་རྟེན་མི་ཆོས་ཀྱི་རླབས་ཕྲེང་མཁའ་ལ་འཕྱོ་བའི་དར་གྲོང་དཔོན་པོ།
འཕགས་མཆོག་སྤྱན་རས་གཟིགས་ཀྱིས་ རྗེས་སུ་བཟུང་བའི་ རྒད་པོ་ཚེ་ལོ་སོགས་ཆོས་སྲིད་
གཉིས་ཆར་ནས་མངོན་པར་མཐོ་བའི་ཤེས་ལྡན་སྐྱེས་བུ་མང་དུ་བྱུང་། ཡང་མགོན་ཤུལ་དར་
གྲོང་ནི་སྣ་འོག་ཚང་ནས་ཆད་པར་གྲགས། །
ཡང་ཉང་ཟེར་བ་ནི་རུས་མིང་སྟེ། དཔེར་ན་ཉང་ཏིང་འཛིན་བཟང་པོ། ཉང་ཉི་མ་
འོད་ཟེར། ཉང་རལ་བ་ཅན། ཉང་ཉི་མ་རྒྱལ་མཚན་སོགས་རུས་མིང་མཚུངས་པའི་མི་སྣ་
འཕྲེང་རྒྱུད་ལྟར་དུ་འདྲེན་རྒྱུ་ཡོད་པ་ཞིག་ཡིན། དེ་ལྟར་རུས་མིང་གྲོང་སྡེར་ཐོགས་པའི་ཉང་
ཞེས་པའི་སྡེ་ཚོ་འདིའི་མཆེད་ཁུངས་ནི། རེབ་གོང་མར་ནང་ནང་སོ་བློ་བཟང་བསྟན་འཛིན་
གྱི་རྒྱུད་ལས་གྱེས་པ་ཡིན་ལ། རུས་ལྷ་ནི་རྡོ་རྗེ་གུར་མགོན་ཡིན། རབ་བྱུང་བཅུ་གཅིག་པའི་
ལྕགས་སྤྲེལ་དང་སྤྱི་ལོ1680ལོར། ནང་སོ་བློ་བཟང་བསྟན་འཛིན་གྱིས་ཚོ་འདུའི་ཚ་བོ་ཚང་
གི་ཨ་མྱེས་ཀླུ་རྒྱལ་ཐར་ཟེར་བ་བོས་ནས་ས་མནན། དེ་ལ་སྤུན་སྙིང་པོ་མཁར་ཟེར་བ་དང་།
རབ་འབྱམས་པ་སྐལ་ལྡན་རྡོ་རྗེ་ཞེས་གུར་མགོན་དངོས་སུ་འཁོར་བ་ཞིག་ཡོད་པས་གཞི་བཟུང༌།
ཞེས་ཟེར་རོ། ། དེ་ནས་བཟུང་མི་རབས་ནས་མི་རབས་ཀྱི་བར་ལ་ཉམས་རྟོགས་ཀྱི་ལུས་སྟོབས་
རབ་ཏུ་རྒྱས་པའི་རྣལ་འབྱོར་པ་དང་། སྒྲུབ་པ་སྙིང་པོའི་མཛད་པའི་ཚེ་མཚམས་པ་མང་དུ་
inco 
བྱོན། ཁྱད་པར་དུ་འགྲོ་མགོན་ཞབས་དཀར་བའི་ཐུགས་སྲས་ཉང་སྣང་མཛད་རྡོ་རྗེ་ཁོང་ནི།
རབ་བྱུང་བཅུ་གསུམ་པའི་མེ་སྦྲུལ་དང་སྤྱི་ལོ1797ལོར་སྐུ་བལྟམས། ཞབས་དཀར་རྡོ་རྗེ་
min
འཆང་སོགས་བླ་མ་སུམ་ཅུ་ལྷག་ཙམ་ལས་གཞུང་ལུགས་དང་གདམས་པ་གསན། ལོ་མང་
རབས་ལ་མཚམས་བཅད་ཀྱིས་བཞུགས་པས་སྙན་པ་ཕྱོགས་ཀུན་རྒྱས། གླིང་རྒྱ་སྨད་པ་སོགས་
སྔགས་སྡེ་མང་པོ་ཞིག་ལ་ཟབ་ལམ་འཁོར་བ་དབྱིངས་སྒྲོལ་གྱི་མ་ཎི་སྒྲུབ་ཆེན་བཙུགས་པ་བསྟན་
པ་ལ་ཉམས་འགྲིབ་ཆེན་པོ་རིམ་བྱུང་གི་སྐབས་མ་གཏོགས་སྔར་བཞིན་གནས། རེབ་གོང་
- 114

སྔགས་མང་ལ་ལོ་རེ་བཞིན་བཀའ་ཆོས་གནད་འགྲོ་གསུངས་པ་དང༌། སྔགས་མང་གྲོས་་
མཐུན་གྱི་སྒོ་ནས་སྤྱང་ལུང་གྲུབ་ཆེན་རིན་པོ་ཆེའི་རྒྱལ་ཚབ་དུ་མངའ་གསོལ་མཛད་དེ་ཀུན་གྱིས་
གཙུག་ཏུ་བཀུར། དགུང་ལོ་དོན་བདུན་སྟེང་ངོ་མཚར་བའི་ལྟས་དང་བཅས་ཏེ་གཤེགས།
རྒྱས་པར་རང་རྣམ་དུ་གསལ། ཁོང་འདི་ཉིད་ཀྱི་ཚ་བོར་ཨ་ལགས་བཟང་པོ་ཧུ་ཐོག་ཐུ་སྐུ་
རབས་དྲུག་པ་མཁས་གྲུབ་ཆེན་པོ་བཟང་པོ་བླ་མ་བློ་བཟང་བསྟན་པའི་ཉི་མ་ནི་ལྕགས་ལུག་
ལོར་སྐུ་འཁྲུངས། ཉང་སྐྱེས་མཚམས་རྒན་སྣང་མཛད་རྡོ་རྗེ་ལ་རྨི་ལྟས་བཟང་བོ་བྱུང་བ་ལྟར་
མཚན་ལ་ཀུན་དགའ་ནོར་བུ་བཏགས། ལོ་གསུམ་ནས་སྔགས་འཆང་དེ་ཉིད་ལས་གདམས་པ་
མང་དུ་གསན། དགུང་ལོ་ལྔ་བར། རང་དགོན་ཏུ་ཕེབས་ཏེ་ཁུ་བོ་དགེ་རྒྱམ་པའི་ཤག་ཏུ་
བཞུགས། དགུང་ལོ་བདུན་པར་འདུལ་འཛིན་ལྷ་རམས་པ་བློ་བཟང་ཆོས་གྲགས་ཀྱི་དྲུང་ནས་
རབ་ཏུ་བྱུང་། སྐུ་འབུམ་དགེ་བཤེས་ཚུལ་ཁྲིམས་ཀྱི་མདུན་ནས་ཡི་གེ་སྦྱངས། ཨ་རོལ་བློ་
བཟང་ལུང་རིགས་རྒྱ་མཚོའི་དྲུང་ནས་བྱ་བཏང་སུམ་བརྒྱ་ལྷག་དང་མཉམ་དུ་འཇིགས་བྱེད་
བཅུ་གསུམ་མའི་དབང་དང་བླ་མཆོད་ཀྱི་ཁྲིད་བཅས་ཐོབ། རྗེ་དེ་ཉིད་ཀྱི་བཀའ་ལྟར་ཞྭ་
དམར་རིན་པོ་ཆེར་འཕོ་ཁྲིད་ཞུས་ནས་བདུན་ཕྲག་གསུམ་ལ་སྦྱངས་པས་འཕོ་རྟགས་ཐོན།
དགུང་ལོ་བརྒྱད་པར་ཞྭ་དམར་རིན་པོ་ཆེ་གདན་སར་ཕེབས་པའི་མདུན་ནས་རྒྱལ་ཚབ་མཁས་
གྲུབ་རྣམ་གཉིས་ཀྱི་བཀའ་འབུམ་གྱི་ལུང་སོགས་བཀའ་ཆོས་མང་པོ་གསན། དགུང་ལོ་སོ་
བདུན་པ་ན་མཁས་བཙུན་བཟང་གསུམ་གྱི་ཡོན་ཏན་དཔག་ཏུ་མེད་པའི་མཛོད་དུ་གྱུར་ཏེ་
འཕྲིན་ལས་མཐའ་དབུས་ཀུན་ལ་ཁྱབ། དགུང་ལོ་སོ་བདུན་པའི་བརྒྱད་པའི་ཚེས་གསུམ་ཉིན་
རྒྱ་ནག་རི་བོ་རྩེ་ལྔར་ཆས་ནས་ཀན་ཀྲོའུ་ལང་ཀྲོའུ་བཅས་བརྒྱུད་དེ་འཇམ་པའི་དབྱངས་ཀྱི་
གནས་ལ་ཐོན། འཕགས་པའི་སྒྲུབ་གནས་བཀྭན་ཡུན་ཏོང་དུ་ཕེབས་ནས་རྗེ་ཚངས་དབྱངས་
རྒྱ་མཚོའི་སྒྲུབ་ཕུག་གི་ཉེ་འདབས་སུ་བཅུ་བའི་ཉེར་ལྔ་ནས་བཅད་རྒྱ་དམ་པོར་མཛད་དེ་ཨ་ར་
པ་ཙའི་བསྙེན་ཆེན་བཏང་། སྐབས་ཤིག་པཎ་ཆེན་གོང་མ་དེར་ཕེབས་པ་དང་འགྲིག་པས།
སྣང་བ་མཐའ་ཡས་ཆོས་ཀྱི་ཉི་མ་མཆོག་གིས་སྤྱིལ་བུའི་ཡ་ཐེམ་གྱི་ཡི་གེ་བྲིས་པ་ལ་གཟིགས་ནས་
སྐུ་དངོས་སུ་རྗེ་འདིའི་སྤྱིལ་བུར་ཕེབས་པ་ན། གསུང་བཞིན་ཡོད་པའི་ལམ་རིམ་གྱི་གླེགས་
བམ་མཇལ་རྟེན་དུ་ཕུལ། རིན་པོ་ཆེ་ཡང་དགྱེས་ནས་དེ་རིང་གདན་ས་འདིར་གསར་དུ་
ཕེབས་པ་དང་ལམ་རིམ་འབྱོར་བས་ཡག་པོ་བྱུང་སོང་གསུངས། དྲུག་པའི་ཚེས་མགོར་རྗེ་དེ་
ཉིད་བཀའ་ལྟར་གཟིམ་ཁང་ནང་མའི་ཉེ་ལོགས་ཁང་ཆུང་ཞིག་ཏུ་དྲག་པོའི་ལས་སྦྱོར་བརྩམས་
པས་ཞག་བཅུ་གཉིས་ནང་གཏོར་རྒྱག་དུ་ཆས་པར་གློ་བུར་རླུང་འཚུབ་འཁྲུགས་ཤིང་། ཆར་
དྲག་པོ་དང་འབྲུག་གློག་དྲག་འཁྱུག་བྱུང་བ་སོགས་ཉམས་ཐོན་ཞིང་དགོངས་བཞེད་གྲུབ་ལ།
- 115 -

ཚེ་བུམ་ཕུལ་འཕྲལ་ཕྱིར་ནང་མཛོད་ཆེ་ལེགས་ཤིག་གནང་ནས། བླ་མ་དེ་རིང་སྒྲུབ་ལས་
ལེགས་བྱུང་གསུངས། སྤྲེལ་ལོའི་དགུན་ཟླ་ར་བའི་ཚེས་བཅོ་ལྔའི་ཉིན་རྒྱལ་ས་ཆེན་པོ་པེ་ཅིན་
ནས་ཞབས་རིམ་མཁན་པོའི་གོ་ས་དང་། ཐམ་ག དངུལ་སྲང་ཉིས་བརྒྱའི་བདག་རྐྱེན་
བཅས་རྒྱ་ཆེར་བསྩལ། དགུང་ལོ་སོ་དགུ་བར་བེ་ཏུ་སི་གྲོང་ཁྱེར་ནས་ནན་ཧེ་པོ་ཏ་ལར་བྱོན་
ཏེ་སྒྲོལ་མའི་སྐུ་ལ་གོས་ཆེན་གྱི་པང་ཁེབས་དང་། བླ་བྲེ་ཚེ་འབར་བཅས་ཕུལ། ཚོགས་
འགྱེད་དང་རྒྱ་མཚོར་ཁྲུས་གསོལ་གཏེར་འབུལ་སོགས་མཛད། དགུང་ལོ་ཞེ་བཞི་བར་རྒྱ་ནག་
རྒྱལ་པོ་ཡིས་སྐྱེས་བྱུང་བར་མྱུར་ཕེབས་ཀྱིས་མཇལ་འཛོམས་བྱུང་བར། ནོ་མོ་ཧན་གྱི་གོ་ས་
གསེར་ཡིག གསེར་ཐམ། 
པདྨ་རཱ་གའི་ཏོག་ཐོབ་རྒྱན་བཅས་བདག་རྐྱེན་མང་དུ་གནང་
ནས་ཆོས་ཀྱི་རྒྱལ་བོ་ཞེས་གཟེངས་བསྟོད། སྔ་ཕྱི་ནམ་ཡིན་མི་གསལ་ཡང་ཨུ་རུ་སུར་འཁྱུག་
ཙམ་ཕེབས་པར་བཙོན་ལ་བཀག་པར་གླིང་རྒྱུའི་ཨ་མྱེས་ལྷ་རི་ལ་བསང་ཡིག་ཅིག་གསུངས་ནས་
འཕྲིན་བཅོལ་བཏང་བ་ན་ཉིན་བཅུའི་ནང་བཙོན་བདག་བཀད་སོང་བས་ཐམས་ཅད་སྐྲག་སྟེ་
བཟོད་གསོལ་ཕུལ། 
ཟླ་བ་གཅིག་ཙམ་བཞུགས་པར་འཕྲིན་ལས་རྒྱས་ཤིང་ཕྱག་མོ་རེ་གནང་
ཡོད་ལ་གསེར་གྱི་དོང་ཙེ་རེ་ཕུལ་བར་གྲགས། མདོར་ན་མཁས་གྲུབ་ཆེན་པོ་འདིའི་མཁས་
བཙུན་བཟང་གྲུབ་ཀྱི་ཡོན་ཏན་དང་འཕྲིན་ལས་མཐའ་ལ་རྒྱས་ཤིང་། བསྟན་འགྲོའི་ཕན་
བདེ་སྤྱི་དང༌། 
ཁྱད་པར་འཕགས་པ་ཀ་ཏྱཱ་ཡ་ན་ལྟར་མཐའ་འཁོབ་ཆོས་ཀྱི་སྣང་བས་བསྒྱུར་བ་
ལ་མདོ་སྨད་འདིར་འདི་འདྲ་མ་བྱོན་པའི་ཚོད་དུ་འདུག་ཅིང་། གདན་སར་གདན་དྲངས་
པའི་སྐུ་གསུང་ཐུགས་རྟེན་ཡང་ཡུལ་དུས་དང་མི་འཚམ་པར་གླེང་། དེང་སྐབས་ཀྱང་པེ་ཅིན་
དགའ་ལྡན་བྱིན་ཆགས་གླིང་དང་། རི་བོ་རྩེ་ལྔ་སོགས་ན་ཁོང་གི་སྐུའི་སྣང་བརྙན་དང༌།
མཛད་པའི་ཕྱག་རྗེས། ད་དུང་གཟིམ་ཁང་སོགས་ཀྱང་མ་ཉམས་པར་ཡོད་པ་མངོན་གསལ་
ལགས་སོ། །
གཞན་སོག་པོའི་ས་ཁུལ་དུ་ཡང་དགོན་པ་མང་པོ་ཞིག་གི་བདག་པོ་མཛད་པ་སོགས་
འཕྲིན་ལས་ཀྱི་མངའ་ཐང་འཛིན་མའི་མཐའ་ལ་རྒྱས་པར་གྱུར། དགུང་ལོ་རེ་གཅིག་སྟེང་རྒྱུ་
ནག་རྒྱལ་ས་པེ་ཅིན་ནས་སྐུའི་བཀོད་པ་དབྱིངས་སུ་བསྡུས་སོ། ། དེའི་སྤྲུལ་སྐུ་འཇམ་དབྱངས་
བློ་གྲོས་རྒྱལ་མཚན་ནི། རབ་བྱུང་བཅུ་དྲུག་པའི་ཆུ་སྤྲེལ་དང་། སྤྱི་ལོ1982ལོར། ཡབ་
སྔགས་འཆང་དཀོན་མཆོག་སྐྱབས་དང༌། ཡུམ་དཀོན་མཆོག་སྐྱིད་གཉིས་ཀྱི་སྲས་སུ་ སྐུ་་་
བལྟམས། ཡོངས་འཛིན་མ་ཧཱ་པཎྜི་ཏ་དང༌། རྗེ་དཀོན་མཆོག་བློ་གྲོས་རྒྱ་མཚོ་རྣམ་གཉིས་
ཀྱི་ཞལ་སློབ་ཡིན། 
མཁས་ཤིང་བཙུན་པའི་བྱ་བཏང་རི་ཁྲོད་པ་བཀྲ་ཤིས་རྒྱ་མཚོ་སོགས་བླ་མ་
མང་དུ་བསྟེན་ནོ། ། རབ་བྱུང་བཅུ་དྲུག་པའི་ཤིང་ལུག་དང་། སྤྱི་ལོ1955ལོར་དགོངས་པ་
- 116 -

ཆོས་དབྱིངས་སུ་ཐིམ་མོ། །
ཡང་དཔའ་མཛངས་རྟུལ་ཕོད་ཀྱི་སྙིང་སྟོབས་ཆེ་ཞིང་སྲིད་འབྱོར་མངའ་ཐང་གི་ཆུ་བོ་
གཡས་སུ་འཁྱིལ་བ་སོགས་དགེ་མཚན་གྱི་རི་མོ་རྣམ་པར་བཀྲ་བའི་ཡུལ་གྲུ་ཆེན་པོ་ཞོ་འོང་
དཔྱིས་ཞེས་གྲགས་པའི་ལོ་རྒྱུས་རིག་བྱེད་ཀྱི་གཏམ་རྒྱུད་ལྟར་བརྗོད་པ་ནི། དེ་ཡང་སྔོན་གྱི་
དུས་སུ་རྒྱ་གར་འཕགས་པའི་ཡུལ་དུ་དྲང་སྲོང་ཞོ་འཐུང་ཞེས་བྱ་བ་ཞིག་ལ་སྲས་གསུམ་ཡོད་པ་
ལས། ཐ་ཆུང་ནི་ལས་སྨོན་གྱི་དབང་གིས་གདོང་དམར་བོད་ཀྱི་རྒྱལ་ཁམས་འདིར་རྐང་
འཁྱར་བའི་རྒྱུད་ལས་རིམ་གྱིས་མཆེད་པས་ན་ཞོ་འཐུང་དཔྱིས་ཞེས་རིགས་རུས་ཀྱི་མིང་སྡེ་མིང་
དུ་ཐོགས་པར་སྟོབས་ཚང་བླ་མའི་རྣམ་ཐར་དུ་གསུངས། ཡང་ཁ་ཅིག་གིས་ཤིས་ཚང་བླ་རི་
ནས་མི་སྣ་ཁག་ཅིག་ས་འདིར་འོངས་ནས་སའི་དབྱིབས་དཔྱི་འདྲ་བའི་གནས་སུ་གཞི་ཆགས་
པས་ན་དེ་སྐད་དུ་གྲགས་ཟེར། གང་ལྟར་ཡང་སྡེ་འདིའི་གཞི་འཛིན་ལ་སྟོབས་ལྡན་རིན་ཆེན་
ཟེར་བའི་བུ་ཞིག་སྐྱེས། དེ་ལ་ཡང་བུ་གསུམ་སྐྱེས་པའི་ཆེ་རྒྱུད་ལ་དཔོན་རི་དང་། འབྲིང་
རྒྱུད་ལ་རྒན་པོ་ཚང་། ཆུང་རྒྱུད་ལ་བླ་མ་ཚང་བཅས་རིམ་གྱིས་གྱེས། ཚོ་ཁག་གཞན་རྣམས་
ཀྱང་འདི་གསུམ་གྱི་རྒྱུད་ལས་མཆེད་པར་གྲགས་ཀྱང་རིགས་རུས་གཞན་ཡང་འགའ་རེ་ཡོད་
ཚོད་སྣང་། སྡེ་འདིར་ཕྱི་ནང་གི་རིག་གནས་ཀུན་ལ་མི་འཇིགས་པའི་མཁྱེན་དཔྱོད་ཡངས་པ་
སྟོབས་ཚང་བླ་མ་འཇིགས་མེད་རྡོ་རྗེ་རིན་པོ་ཆེ་སྐུ་བལྟམས། ཁོང་གིས་མགར་རྩེའི་དགོན་
ཐུབ་བསྟན་ཆོས་འཁོར་གླིང་དུ་གསེར་ཟངས་ཀྱིས་བཞེངས་པའི་ཚེ་དཔག་མེད་ཀྱི་སྟོང་སྐུ་དང་།
བཤགས་ལྷ་སོ་ལྔ། བདེ་གཤེགས་མཆོད་རྟེན་བརྒྱད། སློབ་དཔོན་སངས་རྒྱས་གཉིས་པའི་
བསྙེན་ཕུར་དང༌། རྭ་ལོ་ཙཱ་བའི་ཕྱག་ཌར། གོས་སྐུ་དང་འཆམ་ལྭ་སོགས་བཞེངས་བཞག་
མཛད། འདི་བ་སྡེ་དགེའི་འཇིགས་མེད་སྐལ་བཟང་གི་དངོས་སློབ་ཡིན། ལྕང་སྐྱ་རིན་པོ་
ཆེ་ནས་གཟིགས་བསྐྱངས་ཆེ་བས་དུར་བེད་ཏཱ་ཝང་གི་དབུ་བླར་བཀུར། རྣམ་ཐར་རང་རྩོམ་
དང་ལྗགས་རྩོམ་མང་ཙམ་སྣང་། ཡང་ཞོ་འོང་སྐུ་སྐྱེས་འཇིགས་མེད་བཟང་པོ་ཞེས་པ་བོན་གྱི་
བླ་མ་ཞིག་གི་སྐུ་སྐྱེར་གླུ་རྒྱུ་བྱས་པ་ཁུ་བོས་བཙན་ཚུགས་ཀྱིས་བཀྲ་ཤིས་འཁྱིལ་གྱི་ཆོས་གྲྭར་
བཅུག དགེ་བཤེས་རྩེར་སོན་ཐོན། སྨན་གྱི་འགྲོ་ཕན་ཆེ། སྐུ་ཚེའི་མཇུག་རི་ཁྲོད་ཡིད་
དགའ་ཆོས་འཛིན་དང༌། འདི་གཉིས་སུ་ཉམས་ལེན་རྡོ་རུས་ཐུག་པ་གནང་། ཁྱད་པར་དུ་
སྨིན་གླིང་རྡོ་བྲག་མཁན་པོ་འཇིགས་མེད་བསོད་ནམས་རྣམ་རྒྱལ་ཞེས་མཁས་གྲུབ་ཀྱི་ཡོན་ཏན་
ཟླ་དང་བྲལ་བ་གང་དེའི་སྒྱུ་འཕྲུལ་གྱི་བཀོད་པ་ཆེན་པོ། མདོ་སྨད་པ་དགེ་འདུན་ཆོས་འཕེལ་
ཞེས་རྒྱལ་ཁབ་ཕྱི་ནང་ཀུན་ཏུ་མཁྱེན་རབ་བསྐྲུན་ཏུ་མེད་པའི་སྙན་གྲགས་ཀྱི་བ་དན་དཀར་པོ་
ད་ལྟ་འཛམ་གླིང་གི་མཐའ་དབུས་ཀུན་ན་ལྷབ་ལྷུབ་ཏུ་གཡོ་བ་དེ་ཉིད་རབ་བྱུང་བཅོ་ལྔ་བའི་ཆུ་
— 117 -

ཡོས་དང༌། སྤྱི་ལོ1903ལོར། 
ཡབ་སྔགས་འཆང་རྡོ་རྗེའི་མཚན་ཅན་ནམ་ཡོངས་གྲགས་སུ་
སྐུ་ཕྱོགས་རྒྱལ་པོ་ཚང་ཞེས་གྲགས་པ་དེ་ཉིད་དང༌། ཡུམ་ཌཱ་ཀིའི་མཚན་ལྡན་པདྨ་སྐྱིད་གཉིས་
ཀྱི་སྲས་ སུ་ སྐུ་བལྟམས། ཆུང་དུས་ནས་ གཡའ་མ་བཀྲ་ ཤིས་འཁྱིལ་གྱི་ཆོས་སྒོར་ཞུགས།
དགུང་གྲངས་བཅོ་ལྔ་པ་མེ་སྦྲུལ་ཡས་མས་ཅི་ རིགས་སུ་སྡེ་ཚ་བཀྲ་ཤིས་ཆོས་སྡིངས་ སུ་སློབ་
གཉེར་གནང་། 
དགེ་བའི་བཤེས་གཉེན་གསུང་རབ་རྒྱ་མཚོ་སོགས་དགེ་རྒན་དུ་བསྟེན་ནས་
མཁྱེན་རབ་ཆེ་བའི་ཚད་དུ་བྱེད། ཉིན་རེར་ཤོག་གུ་སྣ་རིང་བཅུ་རེ་བློར་ཟིན་ལ། དགུང་ལོ་
བཅུ་དགུ་ཡས་མས་ཀྱི་སྟེང་རྟེན་འབྲེལ་བསྟོད་པའི་ཚིག་ཊཱིཀ་ཅིག་ལྗགས་རྩོམ་མཛད་ཡོད་པ་
ཚིག་དོན་གཉིས་ཆར་ནས་ལེགས་པོ་ཞིག་བྱུང་ཞེས་མཁས་དབང་རྣམས་ཀྱིས་བསྔགས་པ་་་
བརྗོད། དེ་རྗེས་བླ་བྲང་བཀྲ་ཤིས་འཁྱིལ་དུ་ཐུགས་སྦྱོང་དཔྱིས་ཕྱིན་མཛད་པས་མཁས་པའི་
གྲགས་པ་འབར། ། དེའི་སྐབས་ཆོས་གྲྭ་དེའི་ནང་ན་གོང་འོག་བར་གསུམ་གང་གིས་ཀྱང་
རིགས་ལམ་ལ་ལན་ཐེབས་པ་མེད་པར་གྲགས། རིག་པའི་གནས་རྣམས་ལ་ལྕི་ཡང་མ་ཤོར་
བར་མཁས་མོད། འོན་ཀྱང་། ཕྲག་དོག་གིས་འཚེ་བའི་རྐྱེན་བྱས་ཏེ་དབུས་སུ་ཕེབས་ནས་
འབྲས་སྤུངས་སུ་ལོ་དྲུག་རིང་ལ་བཞུགས། ཨ་མདོ་ནས་ཨ་རོལ་རྡོ་རྗེ་འཆང་སོགས་བླ་མ་དང་
དབུས་སུའང་དགེ་བའི་བཤེས་གཉེན་གྱི་ཞབས་བསྟེན་ཏེ་མདོ་རྒྱུད་གཞུང་ལུགས་མཐར་ཐུག་
པར་སྦྱངས་པ་མཛད། དེ་དུས་ནས་རིག་པའི་རྩལ་ལ་འགྲན་པ་དཀོན་པར་གླེང་ངོ༌། ། ཕྱི་
གླིང་དུ་ཕྱིན་ནས་ཀྱང་ཉིན་ཁ་ཤས་རིང་ལ་དབྱིན་ཇིའི་སྐད་ཡིག་ཚེགས་མེད་དུ་མཁྱེན། ཝཱ་ར་
ཎ་སིར་ལེགས་སྦྱར་གྱི་སྐད་ལ་སྦྱངས། དེ་རྗེས་སིང་ག་ལར་ཕེབས་ཏེ་ལོ་གཅིག་དང་ཕྱེད་ཙམ་
གྱི་རིང་སཾ་སྐྲ་ཏའི་གཞུང་ལ་སྦྱངས་པས་མཁས་པའི་རྩེ་མོར་སོན། དཔལ་རལ་གྲིའི་རི་བོའི་
དགོན་པ་ནས་གནས་བརྟན་སྡེ་བའི་ལུགས་ཀྱི་མདོ་དྷ་རྨ་པ་ད་ཞེས་བོད་སྐད་དུ་ཆོས་ཀྱི་ཚིགས་
སུ་བཅད་པ་ཞེས་བྱ་བ་བསྒྱུར། དེ་ལྷ་སར་ཤིང་པར་དུ་བསྐྲུན་པའི་མཇུག་བྱང་དུ། རིང༌
ནས་འདྲིས་པའི་རང་ཁྱིམ་ངོས་ཟིན་ཅིང་། ། ཚེ་རབས་སྔོན་མའི་ལས་ཀྱི་འཕྲོ་རྙེད་དེ། །དུས་
ཀྱི་མཐའ་ཡང་རྫོགས་པའི་སངས་རྒྱས་གསུང༌། ། གསར་དུ་བསྒྱུར་བའི་དགའ་བ་གང་གིས་
མཚོན། ། ཕྱག་རྒྱ་བཞི་ལྡན་བདེ་བར་གཤེགས་པའི་བཀའ། ། རིམ་གྱིས་བརྒྱུད་པ་གནས་
བརྟན་སྡེ་བའི་ལུང་། ། མུ་ཏིག་འཁྲི་ཤིང་དགའ་བའི་འཕྲིན་ཡིག་འདི། །གངས་ཅན་རི་བོའི་
ཁོངས་སུ་འཁྱོལ་བར་བྱས། །ཞེས་དང༌། རྒྱ་གར་དུ་བཞུགས་དུས་ཤིག་ལ་གནང་བར་ཡང་།
མི་ལོ་བརྒྱད་བརྒྱའི་ཡུན་ལ་རྒྱ་གར་དུ། ། མ་སླེབས་ཕྱི་དལ་ཅན་གྱི་ལོ་ཙཱ་བ། ། ལེགས་སྦྱར་
བསྟན་བཅོས་དངོས་སུ་ཀློག་པ་ཞིག ། ད་ལྟ་མ་གྷ་དྷ་ན་མཆིས་སོ་ལོ། ། ཞེས་གསུངས་ལ་
ལེགས་སྦྱར་བང་མཛོད་ཅེས་པ་ཞིག་ཀྱང་བརྩམས། དབྱིན་ཡིག་ལ་བྱང་ཆུབ་པས་དེབ་སྔོན་
- 118 -

དབྱིན་ཡིག་ཏུ་བསྒྱུར་ གྲོགས་སོགས་ཀྱང་མཛད། དེ་ལྟར་དགུང་ལོ་སུམ་ཅུ་ཐམ་པ་ནས་
དགུང་ལོ་ཞེ་གཉིས་བར་རྒྱ་གར་ལ་ལན་སྔ་ཕྱི་གཉིས་ཕེབས་པར་སྔར་མེད་ལེགས་བཤད་ཀྱི་
གསུང་རྩོམ་མང་དུ་སྤེལ་བ་དེ་དག་ཐམས་ཅད་འཛམ་གླིང་གཟིགས་པའི་མཐོང་རྒྱ་ཆེ་བའི་ཁྱད་
ཆོས་དུ་མས་ཉེ་བར་མཛེས་པ་ ཤ་ སྟག་ཡིན། རྒྱལ་ཁབ་གཞན་དང་གཞན་དུའང་གདན་
འདྲེན་པ་མང་དུ་བྱུང་ཞིང༌། སྙན་གྲགས་འཛམ་གླིང་ལ་ཁྱབ། སྐབས་ཤིག ཆེ་འདོད་རེ་
བའི་གཞི་མ་མེ་ནང་དུ་བསྲེགས་ཤིང༌། ། མི་འདོད་ཁྲལ་གྱི་བཙུན་ཚུགས་ཐལ་དོང་དུ་བསྒྱུར་
ཏེ། །གང་དྲན་སེམས་རྗེས་འབྲངས་པ་སྨྱོན་པ་ཡི་སྤྱོད་པས། ། ལྗོངས་དང་ལྗོངས་སུ་རྒྱུ་བའི་
གུ་ཡངས་ཤིག་བྱུང་ན། ། ཞེས་ དང༌། སྟོང་བ་མཐའ་དབུས་མེད་པའི་འོད་གསལ་གྱི་
དབྱིངས་སུ། ། འཛིན་མེད་སེམས་ཀྱི་ངོ་བོ་རོ་གཅིག་ཏུ་ཐིམ་སྟེ། ། རང་མྱོང་བརྗོད་དུ་མེད་
པའི་ཟག་མེད་ཀྱི་བདེ་བ། །ཉིན་དང་མཚན་དུ་སྤྱོད་པའི་སྐལ་བཟང་ཞིག་བྱུང་ན། ། ཞེས་
གསུངས་པ་ལྟར། མཁས་པའི་བརྟུལ་ཞུགས་ཀྱི་སྤྱོད་པ་བདག་གིར་མཛད། ལྷག་པར་
འཇིག་རྟེན་གྱི་དུས་འགྱུར་གནས་ཚུལ་རྣམས་ཁོང་དུ་ཆུད་པས། ཀུན་ལ་ཕན་པའི་ངོ་མཚར་
སྒྱུ་འཕྲུལ་དང༌། ། ཡོངས་ལ་གནོད་པའི་ལྟས་ངན་ཆོ་འཕྲུལ་གཉིས། ། ཤེས་རབ་རལ་གྲིའི་
རྣོ་ཕྱོགས་རེ་རེ་སྟེ། ། གཅིག་གི་ཟླ་ལ་གཅིག་ཀྱང་སླེབས་པར་སེམས། ། ཞེས་གསུངས་ཤིང་
བོད་ལ་སྲིད་ཕྱོགས་ཀྱི་སྟོབས་ཞན་པའི་ཚུལ་ལ་ཡང་ཡང་ཐུགས་ངལ་གནང་བའི་རྒྱུ་མཚན་མང་
ངོ༌། ། འཆད་རྩོད་རྩོམ་གསུམ་སོགས་ཀྱི་མཁས་བའི་བྱ་བ་གང་ལ་འཇུག་ཀྱང་རང་གི་རྣམ་
དཔྱོད་ཀྱི་རྩལ་ཆེར་འདོན་པ་མཛད་པ་ཞིག་ཡིན་ལ། བཀའ་རྩོམ་ཡང་རྒྱལ་ཁམས་རིག་པས་
བསྐོར་བའི་གཏམ་རྒྱུད་གསེར་གྱི་ཐང་མ་ཞེས་བྱ་བ་དང་། དེབ་ཐེར་དཀར་པོ། ཀླུ་སྒྲུབ་
དགོངས་རྒྱན་སོགས་ཤིན་ཏུ་མང་ཞིང་། བསྒྱུར་ཡིག་གི་ཐད་ནས་ཀྱང་སྤྱོད་འཇུག་ཆེན་མོ་
༡
སོགས་དབྱིན་ཡིག་ལ་བསྒྱུར་ཡོད། བརྩམས་ཆོས་དེ་དག་ཐམས་ཅད་ཆོས་སྲིད་ཟུང་འབྲེལ་གྱི་
གཏིང་དཔོག་པའི་བདེན་གཏམ་དུ་སྣང་བ་ཁོ་ན་ཡིན་ཞིང་། གངས་ལྗོངས་ལ་གཅེས་པའི་
ལྷག་ བསམ་ གྱིས་ ཀུན་ ནས་ བསླངས་ པ་ ཤ་ སྟག་ ཡིན་ པས། གསུང་ མགུར་ ཞིག་ ཏུ་ ཡང་།
ཆེན་པོའི་ལུང་དང་གསེར་གྱི་མཎྜལ་དང་། ། སྐུལ་པའི་སྐྱེ་བོ་སུ་ཡང་མ་མཆིས་མོད། །རིག་
པའི་དབྱིག་མཛོད་དོར་ལ་ཕངས་པའི་བློས། ། རང་གིས་དཀའ་བ་ཁུར་དུ་བླངས་ཏེ་བྲིས། །
ཞེས་གསུངས་པ་ལྟར་རོ། །དེ་ལྟ་བུའི་ཐུགས་བསྐྱེད་ཀྱི་ཁོ་ལག་ཡངས་ཤིང་བློ་གྲོས་ཀྱི་འོད་སྣང་
གསལ་བ། གངས་ཅན་རྒྱན་དུ་མཛེས་པའི་སྐུ་ཡོན་ལྷུན་གྱིས་རྫོགས་ན་ཡང་སྐྱེ་བོ་བླུན་པོ་
ཆགས་སྡང་ཅན་རྣམས་ཀྱི་ངན་སྤྱོད་ཀྱིས་མནར་བར་བརྟེན་རབ་བྱུང་བཅུ་དྲུག་པའི་ལྕགས་
ཡོས་དང་། སྤྱི་ལོ1951ལོར། ལྷ་སར་སྐུ་གཤེགས། རང་ཉིད་ཀྱི་གསུང་ལས་ཀྱང་། ད་
- 119 -

ལན་གྱི་ཁོ་བོའི་ནག་ཉེས་ཆེ་ཆུང་ཅི་ཡིན་བོད་ཀྱི་ཤེས་ལྡན་མི་སྣ་ཡོངས་ཀྱི་མདུན་དུ་འོངས་པ་ན་
ཐག་ཆོད་པ་ཞིག་འོང་ངེས་པ་ཡིན། དེ་དུས་སྙིང་དེ་ལས་ཚིམས་པ་དང༌། བློ་ཁ་དེ་ལས་
ཁེངས་པའི་འོང་རྒྱུ་མེད། ཅེས་གནང་འདུག་པར་བཤད་དེ་དེ་བཞིན་དུ་གྱུར་ཏོ། །
གཞན་ཡང་ཆུ་དམར་སྤྲུལ་སྐུ་དགེ་འདུན་འཕྲིན་ལས་ལྷུན་གྲུབ་དང་། དེའི་ཡང་སྲིད་
འཇམ་དབྱངས་བཤད་སྒྲུབ་ཐུབ་བསྟན་རྒྱ་མཚོ། (འདི་ལ་ལུག་ར་ཚང་ཟེར） ལུང་རིགས་སྨྲ་
བའི་དབང་ཕྱུག་བྲག་དཀར་ཞབས་ཞུ་བ་ཨ་ཁུ་བསམ་གཏན། ཕྱག་རྡོར་གྱི་རྣལ་འབྱོར་པ་
ཆེན་པོ་ཨ་ཁུ་འཇིགས་མེད་སོགས་དང་། ད་དུང་བླང་དོར་གྱི་གནས་འཁྲུལ་མེད་དུ་སྟོན་པའི་
མགོན་དགེ་བའི་གཤེས་གཉེན་ལ། སངས་རྒྱས་དངོས་ཀྱི་འདུ་ཤེས་ཀྱིས་ཕལ་ཆེར་སྐུ་ཚེ་གང་
བོར་མཉམ་འགྲོགས་ཀྱི་ཚུལ་དུ་བསྟེན་ཏེ་ཐག་ཉེ་རིང་གང་དུ་འབྱོན་བཞུད་ཀྱི་སྐབས་སོ་སོར་
བསུ་སྐྱེལ་དང་། སྔོན་དུ་ལྡང་བ་དང་། བཀུར་སྟི་དང་། ཕྱག་དང་ཞེ་ས་དང་། སྔ་ཕྱིར་
ཞག་སྦྲེལ་དུ་མར་སྐུ་ཆིངས་ཙམ་ཡང་མ་བཀྲོལ་བར་སྐུ་གཡོག་ཞུས་པ་སོགས་ལུས་ངག་གིས་
བསྙེན་བཀུར་བ་དང་། ཆོས་སྲིད་གཉིས་ཆར་ནས་གསུང་ཟུར་ཕྲ་མོ་རས་སུ་བོར་བ་ལྟ་ཅི།
ཅི་གསུང་བཀའ་བཞིན་སྒྲུབ་པའི་མཆོད་པས་མཉེས་པར་མཛད་པ་སྒོ་ཐམས་ཅད་ནས་འགྲན་
ཟླ་དང་བྲལ་བའི་རྒྱལ་སྲས་ནོར་བཟང་དང་། འབྲོམ་སྟོན་པའི་རྣམ་ཐར་ཇི་ལྟ་བ་ཕྱག་ཏུ་
བཞེས་པའི་སྐལ་ལྡན་རིག་སྔགས་འཆང་བ་བསོད་ནམས་རྒྱལ་མཚན་སོགས་རིམ་གཉིས་་་་
གདེངས་ལྡན་གྱི་རིག་པ་འཛིན་པ་མང་དུ་བྱོན། སྲིད་ཀྱི་ཐད་སྟོབས་འབྱོར་གྱི་མངའ་ཐང་
འཛིན་མའི་ཁུར་དུ་ལྕི་བའི་བླ་མ་ཡེ་ཤེས་སོགས་དང་། ལུས་རྩལ་གྱི་ཁོ་ལག་ཡོངས་སུ་རྫོགས་
པའི་རྒྱུད་སྟོབས་པོ་ཆེ་ལྟ་བུ་འབྲེང་བ་དགུ་སྒྲིལ་ལག་ཤེད་ཀྱིས་གཅོད་ཐུབ་པ་དང་། ལག་པ་
ཡ་གཅིག་གིས་གཡུལ་ཁའི་རྡོ་རིལ་ཆེན་པོ་བཟུང་སྟེ་རྩལ་འགྲན་དུ་སླེབས་པའི་མི་ལ་ཉམས་སད་
དུ་ཁྱིམ་ཚང་བསྟོན་པའི་འཇའ་མོའི་ལྟོ་རོལ་སོགས་གང་ཅིའི་ཐད་འགྲན་ཟླ་མེད་པའི་སྐྱེས་བུ་
མང་དུ་བྱུང་ངོ༌།
ཞོ་འོང་ལ་ཁ་ཟེར་བ་ནི། ཞོ་འོང་དཔྱིས་ལ་ལྟོས་ནས་ཐོགས་པར་མངོན་ཏེ། དཔྱིས་
ཞེས་པ་ནི་གཏིང་ངམ་མཐིལ་ལ་འཇུག་པས་ན། ལ་མགོ་ལ་གཏིང་ཟེར་བ་དེ་དང་མཚུངས།
དེ་ཡང་ཤར་ཀཿ ཐོག་ནས་བྱོན་པའི་སྔགས་འཆང་ཆེན་པོ་མཚན་ཀ༔ བ་རྡོ་རྗེ་འཆང་དབང་
ཞེས་བྱ་བ། ཡི་དམ་བདེ་མཆོག་དང་རྡོ་རྗེ་རྣལ་འབྱོར་མ་ལ་བརྟེན་ནས་ཚེ་གཅིག་ལུས་གཅིག་
ལ་འཇའ་ལུས་རྡོ་རྗེའི་སྐུ་བརྙེས་པའི་གནས། བདེ་མཆོག་འཁོར་ལོའི་ཕོ་བྲང༌། བཅུ་་
གཅིག་ཤེལ་གྱི་དགོན་པའི་ཉེ་འདབས། བྲག་རི་དང་ནགས་ཚལ་མེ་ཏོག་སྣ་ཚོགས་སྐྱེ་ཞིང་།
རོང་འབྲོག་གཉིས་ཀ་འཛོམས་པའི་ཡུལ་ཞོ་འོང་ལ་ཁ་ཞེས་གྲགས་པ་དེ་ལ། ཕྱོགས་ཕྱོགས་ན་
- 120 -

སྡེ་བ་ཆེ་ཆུང་བཅུ་ཡོད་པའི་ནང་ནས་ཡུལ་ལྷ་ཇ་སྒྲོན་གྱི་རི་བོའི་འདབས་ནས་གཉན་རྒྱ་ཞེས་
གྲགས་པའི་སྡེ་འདིའི་མཆེད་ཁུངས་ནི། རྣམ་འདྲེན་ཐམས་ཅད་གཟིགས་པའི་སྤྱན་སྔར་དང་
པོར་ཐུགས་བསྐྱེད་པའི་ས་བཅུའི་དབང་ཕྱུག་རྨ་ཆེན་སྦོམ་ར་བཞུགས་པའི་རྒྱུད། རྨ་ཆུའི་
ངོགས་དང་ཐག་ཉེ་བ་ན་ཡུལ་ལྷ་རྨ་ཆེན་གྱི་འཁོར་ཁྲི་ཀའི་ཡུལ་ལྷ་ཞེས་ལྷ་བཙན་པོ་མངོན་སུམ་
ལྟ་བུ་ཞིག་ཡོད་པའི་ཐག་ཉེ་ན། ཁྲི་ཀའི་ཡུལ་སྡེ་ཆེན་པོ་རྒྱལ་ཁྲིམས་ལ་གནས་ཤིང་། ཆོས་
ཀྱི་ཕྱོགས་ལ་བློ་དཀར་བ་མང་པོ་ཡོད་པའི་དམེ་རྒྱ་ཟེར་བའི་སྡེ་ཁག་ཅིག་གི་ཕ་སྤུན་ནང་མ་
འགྲིགས་པར་མི་བཙན་ཕྱུག་འཛོམས་པའི་ནམ་མཁའ་རྒྱལ་པོ་ཞེས་བྱ་བའི་ཁྱིམ་ཚང་ཞིག་ཡུལ་
ཐོན་ནས་བྱུང་བ་དེ་གཉན་རྒྱུའི་ས་དེར་ཆགས་པ་ལས། ཡུལ་ལྷས་ངོ་བལྟས་ནས་ནོར་ལོངས་
སྤྱོད་རྒྱས་ཤིང་། དེ་ལ་བུ་ཉི་མ་སེང་གེ ཟླ་བ་སེང་གེ བྱང་ཆུབ་སེང་གེ་ཞེས་བྱ་བའི་སེང་
གེའི་མིང་ཅན་གསུམ་བྱུང་བ་རེ་རེ་ལ་བུ་མང་པོ་བྱུང་། དེ་གསུམ་གྱི་རིགས་རྒྱུད་འཕེལ་ནས་
ཕྱིས་སྔགས་སྐོར། དམ་གཙང་། དགོངས་པ་ཟེར་བའི་ཕ་ཚན་གསུམ་བྱུང་། རུས་རྒྱུད་
དེ་ལྡོང་རིགས་ཚ་ཆེན་བཅོ་བརྒྱད་ཀྱི་ནང་ཚན་གཡུ་ཚན་ཡིན་པར་གྲགས། དེ་ཡང་སྡེ་འདིར།
ཇི་སྐད་དུ། གཏེར་སྟོན་བདུད་འདུལ་རྡོ་རྗེའི་ལུང་བསྟན་ལས། དཔལ་གྱི་རྡོ་རྗེ་ཤར་གྱི་
ཕྱོགས་སུ་འཕུར རང་གྲོལ་མིང་ཅན་ཡང་དག་དོན་ལ་མཁས༔ བྱ་རུང་ཁ་ཤོར་མདོག་
དང་ལྡན་པར་བྱེད༔ ཡ་རབས་ལས་ལྡན་ཐམས་ཅད་དེ་ལ་མོས༔ ཞེས་ལུང་བསྟན་པ་
ལྟར་བྱང་ཆུབ་སེང་གེའི་བུ་རྒྱུད་རབ་བྱུང་བཅུ་གསུམ་པའི་ལྕགས་གླང་དང་སྤྱི་ལོ1781ལོར།
ཞོ་འོང་གཉན་རྒྱུར་ཡབ་སྔགས་འཆང་རྡོ་རྗེ་རྣམ་རྒྱལ་དང་། ཡུམ་བཀྲ་ཤིས་བརྩེགས་གཉིས་
ཀྱི་སྲས་སུ་ལང་ཚོའི་མྱུ་གུ་གསར་དུ་འཁྲུངས། ཁོང་གི་རྣམ་ཐར་མདོར་བསྡུས་ཤིག་གྲུབ་
མཐའ་སོ་སོའི་བྱུང་ཚུལ་བརྗོད་པའི་སྐབས་སུ་གསལ་ལོ། ། ད་དུང་བྱང་ཆུབ་སེམས་དཔའ་
ཆེན་པོ་པྲཉྫའི་མཚན་ཅན་གྱིས་སྐུ་གཞོན་དུས་ནས་སྐྱེ་བ་མང་པོ་དྲན་པ་དང་ཆོས་ཐམས་ཅད་
ཚེགས་མེད་དུ་མཁྱེན། སྐྱབས་མཆོག་དམ་པ་ཨ་ལགས་ཚེ་ཐར་རིན་པོ་ཆེ་སོགས་རྩ་བའི་བླ་
མར་བསྟེན་ཏེ་སྒོམ་སྒྲུབ་ལ་གུས་རྟག་སྦྱོར་བས་ས་ལམ་གྱི་ཡོན་ཏན་རྫོགས་པས་གྲུབ་པའི་སར་
གཤེགས། ཐེག་ཆེན་གྱི་བསམ་སྦྱོར་རྣལ་མ་ཐུགས་ལ་འཁྲུངས་པས་སེམས་ཅན་ཐམས་ཅད་
དྲིན་ཆེན་གྱི་ཕ་མར་ངེས་པ་གཏིང་ནས་ཚུགས་པས་བྱམས་པ་དང་། སྙིང་རྗེ་ཆེན་པོ་བསྐལ་
བའི་མེ་ལྟར་འབར་བས་ཅི་བྱེད་གཞན་དོན་ལས་མི་འདའ་བའི་ཁུར་ཆེན་པོ་རྟག་ཏུ་ཁྱེར།
ཕྱག་རྫས་ཅི་ཡོད་ཆོས་ཕྱོགས་སུ་གཏོང་བ་སོགས་རྣམ་དཀར་གྱི་བྱ་བ་ཁོ་ན་ལྷུར་མཛད། ཁྱད་
པར་བསྟན་པ་ཡང་དར་གྱི་སྐབས་འདིར། ཐུགས་བསྐྱེད་དུས་སུ་སྨིན་ཏེ། རེབ་གོང་སྔགས་
མང་དང་། རྨ་ཕ་རི་ཚུར་ཁ། མཚོ་སྔོན་ཚུན་ཆད་ཀྱི་དད་ལྡན་སྐྱེ་བོ་བགྲང་ལས་འདས་པར་
- 121 -

དབང་ལུང་ཁྲིད་གསུམ་གྱི་ཆོས་ཆར་ཕབ་སྟེ་སྨིན་གྲོལ་གྱི་ལམ་ལ་བཀོད། བཀྲ་ཤིས་འཁྱིལ་
དགོན་པའི་བདེ་བ་ཅན་གྱི་ལྷ་ཁང་རྟེན་བརྟེན་པ་གསར་བཞེངས་འགྲན་ཟླ་མེད་པ་མཛད་ཅིང་
དགུང་ལོ་གྱ་གསུམ་སྟེང་། སྤྱི་ལོ1991ལོར་ཟླ9ཚེས22ཉིན་དགོངས་པ་ཆོས་དབྱིངས་སུ་ཐིམ་
པའི་ཚུལ་བསྟན་ཏོ། །
ཡང་ངོ་མཚར་རྨད་དུ་བྱུང་བའི་ཡོན་ཏན་གྱི་དཀྱིལ་འཁོར་ཡོངས་སུ་རྫོགས་པ་སྨྲ་དབང་
ཟླ་བ་ནོར་བུའི་མེ་ལོང་ཆེན་པོ་ཡང་དག་དོན་གྱི་དག་པའི་བཤེས་གཉེན་ཆེན་པོ་ཨ་ཁུ་བསམ་
གཏན་དང༌། 
མཐུ་སྟོབས་ནུས་པའི་མངའ་བདག་སྔགས་འཆང་རྒྱ་མཚོ་སོགས་སྲིད་ན་འགྲན་
ཟླ་དང་བྲལ་བའི་ཆོས་ཀྱིས་མངོན་པར་མཐོ་བའི་མི་སྣ་མཐའ་ཡས་པ་བྱོན
། ད་དུང་སྡེ་འདི་
ནས་ཨ་བོ་ཡག་ཅེས་པ་ཞིག་བྱུང༌། ཁོ་རང་ཆུང་དུའི་དུས་ཕྱུགས་འཚོ་རུ་ཕྱིན་པས་རྒྱངས་ཡིག་
འཚེར་ཟེར་བའི་ས་ནས་བུམ་པ་ཆེན་པོ་གསེར་གྱིས་བཀང་ཡོད་པ་སོགས་ས་འོག་གི་གཏེར་
མཐོང་བ་བྱུང་། 
མི་རབས་གསུམ་གྱི་བར་ལ་ཕས་བུ་རྣམས་ལ་བསྟན་ཅིང༌། ཕྱི་རབས་མི་
རྒྱུད་ནོར་གྱིས་ཕོངས་པ་བྱུང་ན་གསེར་བླངས་ཆོག་པའི་གཏམ་རྒྱུད་ཅིག་ཀྱང་གདའོ
ཕྱེ་དྲི་ནི་རྒྱལ་བོ་དཔོན་ཚང་ནས་གྱེས་ཞེས་ངག་རྒྱུན་དུ་གླེང༌། དེ་ལྟར་ན་རིགས་རྒྱུད་
ཀྱང་རླངས་ལྷ་གཟིགས་ཀྱི་རིགས་རུས་སུ་གཏོགས་དགོས་ལ། ། སྡེ་འདིར་སྔོན་བསྟན་པ་སྔ་
དར་གྱི་དུས་སུ་ཤེལ་གྱི་ཀད་དེ་འོད་རྒྱལ་ཞེས་བྱ་བའི་གྲུབ་ཐོབ་པ་ཞིག་བྱོན
། ད་དུང་དབེན་
པར་སྙིང་པོའི་སྒྲུབ་པ་མཛད་པའི་ཕྱེ་དྲིའི་རི་ཁྲོད་པ་དང་། གཟུང་འཛིན་འཁྲུལ་སྣང་གི་
བདེན་འཛིན་ཞེས་པའི་རྫོགས་ཆེན་པ་ཚེ་རིང་རྒྱལ་སོགས་བྱོན། སྡེ་འདིར་ད་དུང་ཀུན་
སྤངས་རི་ཁྲོད་པ་བཀྲ་ཤིས་རྒྱ་མཚོ་འཁྲུངས། དགུང་ལོ་ཉེར་བདུན་ནས་བཟུང་བསྟན་འགྲོར་
སྨན་པའི་འཕྲིན་ལས་རྒྱས་པའི་བྱ་བ་ལས་ཀྱི་འཁོར་ལོ་རྒྱ་ཆེར་མཛད། ཤེལ་དགོན་དུ་འཁོར་
ལོ་སྡོམ་པའི་བློས་བསླངས་ཚད་ལྡན་རྟེན་བརྟེན་པ་དང༌། བསྟན་འགྱུར། མཆོད་རྟེན་ཆེ་
ཆུང་གཉིས་སོགས་བཞེངས། སྐྱབས་མགོན་དགེ་འདུན་ཕྲིན་ལས་རབ་རྒྱས་དང་། རོང་
བོའི་རྒྱུད་པ་གྲྭ་ཚང་ཞུས་ཏེ་བློས་བསླངས་ཀྱི་ལྷའི་སྤྱན་དབྱེ་མཛད་པར་རྟགས་མཚན་མང་པོ་
བྱུང་། 
བློས་བསླངས་འདི་ནི་བུ་མེད་པའི་སྐྱེས་སྨན་རྣམས་སྐུ་མདུན་དེར་ཞུས་པའམ་གནས་
ནས་གསོལ་བ་བཏབ་པས་བུ་འབྱུང་བ་སོགས་ཀྱི་བྱིན་རླབས་ད་ལྟ་ཡང་མངོན་འགྱུར་ཡིན།
ཁོང་མྱ་ངན་ལས་འདའ་བར་ཉེ་བ་ན། ཁོང་གི་སྤྱི་བོར་ཐུགས་རྗེ་ཆེན་པོ་བསྒོམས། །ངག་གི་
ཡི་གེ་དྲུག་མའི་གཟུངས་སྔགས་རེམ། ། ཡིད་ཀྱིས་སྡུག་བསྔལ་ཅན་ལ་སྙིང་རྗེ་བསྒོམ། ། དེ་
ལྟར་བྱས་ན་འདི་ཕྱིར་དགེ་སྟེ་བཟང་། ། ཕྱི་རབས་ཆོས་ལྡན་རྣམས་ཀྱིས་ཡིད་ལ་ཟུངས། །
བདག་ལ་འཕྲད་ཀྱང་ཁ་ཆེམས་འདི་ལས་མེད། ། བདག་དང་འབྲེལ་ཐོགས་དད་ལྡན་ཕོ་མོ་
- 122 –

རྣམས། ། གཡུ་ལོ་བཀོད་པའི་ཞིང་དུ་སྐྱེ་བར་ཤོག ། ཡུལ་ཕྱོགས་འདིར་ཡང་བཀྲ་ཤིས་ལོ་
ལེགས་ཤིང་། །ཀུན་ཀྱང་བདེ་སྐྱིད་དཔལ་ལ་སྤྱོད་པར་ཤོག། ཅེས་གསུངས་ནས་འདས་སོ། །
གཞན་ཡང་གཞན་ཡང་། ། ཇི་སྐད་དུ
ཇི་སྐད་དུ། 
། སྣོད་བཅུད་རྒྱུད་རྣམས་དག་རྟོགས་ཤིང༌། ། ཞེས་གསུངས་པ་
སྣོད་བཅུད་རྒྱུད་ནས་བལ་
འཁོར་ལོ་ལས་མི་འདའ་བ་
ལྟར། ཕྱི་ནང་སྣོད་བཅུད་ཕུང་ཁམས་སྐྱེ་མཆེད་ཐམས་ཅད་ལྷའི་འཁོར་ལོ་ལས་མི་འདའ་བ་
དང༌། གསང་ཆེན་རྡོ་རྗེ་ཐེག་པའི་བཀའ་གཏེར་དག་སྣང་ཇི་སྙེད་པའི་སྨིན་གྲོལ་རྒྱབ་རྟེན་
མན་ངག་ཕྱག་བཞེས་དམར་ཁྲིད་མཐའ་དག་གི་བང་མཛོད་ཆེན་པོ་སྔགས་འཆང་ཚེ་རིང་རྒྱལ་
དང་། སྒྲུབ་པ་སྙིང་པོར་མཛད་པའི་གནས་བརྟན་ཆེན་པོ་ཕྱེ་དྲིའི་རི་ཁྲོད་པ་དང་། དཔའ་
མཛངས་སྤྱང་གསུམ་འཛོམས་པའི་སྟག་ཤར་མང་པོ་བཅས་བྱུང་ངོ་། །
ཀ ཤུལ་ནི། ཀ ཐོག་བུ་བཞིར་གྲགས་པའི་ནང་གསེས་ཀ ཐོག་རྡོ་རྗེ་འཆང་དབང་
གིས་གྲོ་བཏབ་པའི་ཤུལ་དུ་གཞི་ཆགས་པས་ན་དེ་སྐད་དུ་གྲགས་ཟེར། ཡང་ཁ་ཤས་ཀྱིས་ལྡོང་
རིགས་ཤུལ་ཆེན་བཅོ་བརྒྱད་ཀྱི་ཁོངས་སུ་གཏོགས་པའི་ཆ་ནས་དེ་སྐད་གྲགས་ཞེས་གླེང་། སྡེ་
འདི་ནས་རྒྱ་ཆེན་གནས་ལྔ་རིག་པའི་འཁོར་ལོས་བསྒྱུར་པ་བྱང་ཕྱོགས་སཱ་ལའི་ལྗོངས་ཀྱི་པཎྜི་ཏ་
ཆེན་པོ་ཨ་ཁུ་ཞོ་འཕོང་ཚང་དང་། རྗོད་བྱེད་སྙན་པོས་དགོས་དོན་གྱི་གནད་ཕིགས་པར་སྨྲ་
བའི་དཔྱོད་ལྡན་ཆེན་པོ་སྔགས་འཆང་བནྡེའི་མིང་ཅན་སོགས་ལུགས་གཉིས་ཀྱི་མཁྱེན་དཔྱོད་
མཁའ་ལྟར་ཡངས་པའི་མཁྱེན་རྩལ་ཆེ་བ་མང་དུ་བྱུང་ངོ་། ། །
ཉིན་ཐའི་ཆད་ཁུངས་ལ་ངོ་བོ་མི་མཚུངས་པའི་ཁག་གཉིས་ཡོད་དེ། དེ་ཡང་མང་ཤོས་
ནི་གཉན་རྒྱ་ནས་མཆེད་པས་རུས་རྒྱུད་ཀྱང་ལྡོང་རིགས་ཚ་ཆེན་བཅོ་བརྒྱད་ཀྱི་ནང་ཚན་གཡི་
ཚར་གཏོགས་པར་གྲགས། ཡང་ཁ་ཅིག་རྒྱལ་པོ་ངོ་མོ་ནས་གྱེས་པས་ནུས་ཁུངས་ནི་ཁྱུང་གི་
རྒྱུད་ཡིན་ཟེར། ད་ལྟ་ཡང་ཉིན་ཐའི་བོན་ཚང་དང་། ངོ་མོའི་བོན་ཚང་གཉིས་ཀྱིས་ཆོས་
སྲིད་གཉིས་ཆར་ནས་ཕན་ཚུན་ཉེ་དུའི་འབྲེལ་བ་སྒྲིག་གིན་ཡོད། སྡེ་ཚོ་འདི་ནས་ཚེ་རིག་
བདུད་རྩིའི་མཆོད་སྦྱིན་འགྱེད་པའི་ཆུ་དམར་མཆོག་སྤྲུལ་རིན་པོ་ཆེ་དང༌། མཐུ་ཆེན་རིགས་
ཀྱི་མངའ་བདག་ཆེན་པོ་དབྱར་རྔའི་མཚན་ཅན་དང་། དམ་པའི་ཡོན་ཏན་གྱི་རྒྱན་ལྡན་
བསྟན་པའི་ཡང་སྲིད་དང་། སད་སེར་སྲུང་བའི་སྔགས་འཆང་ནུས་མཐུ་ཅན་ཨ་ཁུ་ཤ་བོ་བླ་མ་
སོགས་གསར་རྙིང་གི་སྐྱེས་ཆེན་དམ་པ་མང་དུ་བྱོན་ནོ། ། ་
ཆུ་དམར་ཟེར་བ་ནི། ཆུའི་ཁ་དོག་གི་བརྡ་ཆད་ཆགས་འདུག འདི་ལ་བཤད་ཚུལ་
གཞན་ཡང་ཡོད། རུས་རྒྱུད་ནི་ཕྱེ་དྲི་དང་ཉིན་ཐ་གཉིས་ལ་གཏོགས་པའི་ཁག་གཉིས་ཡོད་
ཟེར། སྡེ་འདིར་རྗེ་བཙུན་སྐལ་ལྡན་རྒྱ་མཚོའི་ཉེ་གནས་ཀུན་དགའ་བོ་གཉིས་པ་ཆུ་དམར་
སྒོམ་ཆེན་བློ་བཟང་རྒྱ་མཚོ་འཁྲུངས། ཁོང་གིས་ཤེལ་དགོན་བདེ་ཆེན་ཆོས་ཀྱི་ཕོ་བྲང་ངམ་
- 123 -

བཀྲ་ཤིས་ཆོས་རྫོང་བཏབ། 
དེའི་སྤྲུལ་སྐུ་ངག་དབང་བློ་བཟང་བསྟན་འཛིན་སྐུ་བལྟམས
ཆུང་དུས་ནས་སྔགས་འཆང་འཇམ་དབྱངས་བློ་གྲོས་ཀྱིས་རྗེས་སུ་བཟུང་། མཁན་ཆེན་དགེ་
འདུན་རྒྱ་མཚོ་སོགས་བསྟེན་ཏེ་གཞུང་ལུགས་ལ་སྦྱངས་པས་མཁས་པ་ཆེན་པོར་གྱུར
། གོང་
ས་སྐུ་ཕྲེང་གཉིས་པ་རྣམ་ཐར་དུ་ཡང་། ཆོས་སྲིད་ཀུན་ལ་མཁྱེན་དཔྱོད་ཀྱི་ཉི་མ་ཤར་བ་ཆུ་
དམར་སྤྲུལ་པའི་སྐུ་ཞེས་བསྔགས་འདུག 
བིས་མདོ་དགོན་ཆེན་དུ་ལོ་སུམ་ཅུ་ལྷག་ལ་མཁན་
ཁྲིར་བཞུགས་ཏེ་ཚོགས་པ་སྟོང་ཕྲང་མང་པོར་དབང་བཀའ་ཆོས་སོགས་ལུགས་གཉིས་ཀྱིས་
བསྐྱངས། ཤེལ་དགོན་དུ་འདུ་ཁང་གསར་བཞེངས་ལ་སངས་རྒྱས་སྟོང་སྐུ་དང་། གོས་སྐུ་
ཆེན་མོ། གསུང་རབ་པོད་ལྔ་བརྒྱ་ལྷག་བཞེངས། རྗེ་དགེ་འདུན་ཟླ་གྲགས་དགོན་པ་དེར་
སྤྱན་དྲངས་ནས་མི་ཕམ་མགོན་པོའི་འཕོ་ཁྲིད་གསན་ཏེ་སྐུ་རེ་ཞིག་མྱ་ངན་ལས་འདས་སོ
དེའི་ཡང་སྤྲུལ་སྐྱབས་རྗེ་བླ་མ་བློ་བཟང་རྒྱ་མཚོ་འཁྲུངས། ་ཨ་རོལ་བློ་བཟང་ལུང་རིགས་རྒྱུ་
མཚོ་ལས་བསྙེན་པར་རྫོགས་ཤིང་བཀའ་ཆོས་མང་དུ་གསན་ཅིང་ཚེ་བློས་བཏང་གི་སྐྱབས་
འཇུག་ཞུས། ཧེ་རུ་ཀའི་བསྙེན་ཡིག་སོགས་བཀའ་རྩོམ་པོད་གཅིག་བཞུགས་སོ། །
ད་དུང་མཁར་གོང་སྐུ་སྐྱེས་དགེ་འདུན་བསྟན་པ་རབ་རྒྱས་བྱ་བ་འཁྲུངས། འདི་བས་
དགོན་ཆེན་དུ་སློབ་གཉེར་བྱས། འཇིགས་བྱེད་བསྙེན་སྒྲུབ་སྐབས་འཕྲེང་བའི་མདུད་འཛིན་
ལ་ཨ་ཡིག་གསལ་བ་ལས་ཁྲག་འཛག་པ་སོགས་ནུས་མཐུའི་གྲགས་པ་ཤིན་ཏུ་ཆེ། དྲང་སྲོང་
བྲན་ལྟར་འཁོལ་བས་རྩེད་མོའི་རྣམ་པས་ཞབས་ཕྱིར་ཕབ་ན་ལུས་གཅུས་འགྲོ་བར་ཞལ་ཕུ་
བཏབ་པས་འཕྲལ་དུ་དྭངས། ཇུན་ཝང་ངག་དབང་དར་རྒྱས་སོགས་མཚོ་སྔོན་དཔོན་ཁག་
འགའ་དང་མཆོད་ཡོན་དུ་འབྲེལ། ཟི་ལིང་ཡཱ་མོན་དུ་འདྲེ་ངན་ཞུགས་པ་ལ་རིམ་གྲོ་མཛད་
པས་ནི། ཨམ་བྷན་འགའ་ནས་རོང་འབྲོག་གི་སྡེ་དུ་མ་དང་། བ་སོའི་ཐམ་ག་སོགས་ཀྱིས་
གཟེངས་བསྟོད་བྱས། དུས་འཁོར་གསར་ཚུགས་ཀྱི་སློབ་དཔོན་གནང་། དབུས་སུ་རྒྱལ་བ་
ཡབ་སྲས་ལ་འབུལ་ནོར་དང་གཏོང་ཐེབས་བསྐུར། གཞུང་ནས་ཨེར་ཏི་ནི་མེརྒན་ཧུ་ཐོག་
ཐུའི་ཆོ་ལོ་གནང་། འདི་བའི་སྐུ་གོང་མ་མཁར་གོང་སངས་རྒྱས་རྒྱ་མཚོ་ཡིན། མཁར་སྒང་
ཆུ་དམར་ནི( སྟག་ལུང) སྡེ་འདི་ནས་གྱེས་པར་བཤད་དོ། །
ཁོ་ཚེ་ནི། རྨ་ཕར་ཁའི་ཁོ་ཚེ་གོང་བ་ནས་མཆེད་པར་གྲགས། རུས་རྒྱུད་ནི་གཡུ་ཚ་
དམག་དཔོན་གྱི་བརྒྱུད་པ་ཡིན་ཟེར། སྡེ་འདི་ནས་སྙན་པའི་བ་དན་སྲིད་ན་མངོན་པར་མཐོ་
བའི་རིག་པ་འཛིན་པ་དཔལ་ལྡན་བཀྲ་ཤིས་འཁྲུངས། ཁོང་ཆུང་ངུའི་དུས་ནས་དད་པ་ངེས་
འབྱུང་ཤེས་རབ་སྙིང་རྗེ་སོགས་ཐེག་པ་ཆེན་པོའི་རིགས་ཀྱི་ནུས་པ་ཐམས་ཅད་ལྷན་སྐྱེས་སུ་
མངའ། སྐུ་ནར་སོན་པའི་ཚེ་དམེ་རྒྱལ་པོའི་དཔོན་དུ་བཀུར། དེ་ནས་ཁམས་ཕྱོགས་སུ་
- 124 —

ཕེབས་ནས་སྐུ་གསུང་ཐུགས་རྟེན་མང་པོ་གདན་དྲངས། རྗེས་སུ་ཡང་ཡོངས་རྫོགས་བསྟན་
པའི་མངའ་བདག་ངེས་པ་དོན་གྱི་ཐམས་ཅད་མཁྱེན་ཅིང་གཟིགས་པ་ཆེན་པོ་སྐྱབས་རྗེ་དིལ་
མགོ་མཁྱེན་བརྩེ་རིན་པོ་ཆེས་དབུས་དྲངས་པའི་གྲྭ་དཔོན་སློབ་ཉི་ཤུའི་ཐོག་རང་ཡུལ་གསེར་མོ་
ལྗོངས་ཀྱི་གདུལ་བྱའི་བསོད་ནམས་ཀྱི་ཞིང་མཆོག་དམ་པར་སྤྱན་དྲངས་ནས་ལོ་གཅིག་ལྷག་གི་
རིང་ལ། རེབ་གོང་སྔགས་མང་ཕུར་ཐོགས་སྟོང་དང་དགུ་བརྒྱས་གཙོས་གཞིས་བྱེས་ཀྱི་འདུས་
པ་གངྒཱའི་རྡུལ་སྙེད་ཙམ་ལ་རིན་ཆེན་གཏེར་མཛོད་ཆེན་མོས་གཙོས་དབང་ལུང་མན་ངག་རྒྱ་
མཚོ་ལྟ་བུ་གནང་བའི་མཐུན་རྐྱེན་བསྒྲུབས། དུས་རྣམ་ཀུན་ཏུ་གཞན་ཕན་ཁོ་ན་ལྷུར་བཞེས་
མཛད། ད་དུང་ཁོ་ཚེའི་རྡོ་རམས་པ་འཇིགས་མེད་བཟང་པོ་དང་། མ་ཧཱ་ཡོ་གའི་རྣལ་
འབྱོར་པ་ཆེན་པོ་སྔགས་འཆང་རྡོ་རེ་ཞེས་བྱ་བས་གཉན་གྱི་ཟོར་ནག་གི་ཆོ་ག་ཞིག་བརྩམས་
གཉན་ཆེན་འཁོར་དང་བཅས་པས་ཞལ་མངོན་སུམ་དུ་བསྟན་པར་གྲགས།
པར་བརྟེན། 
ཁོ་ཚེའི་སེར་སྲུང་སྔགས་འཆང་གུ་རུ་ཞེས་བྱ་བས་གཡུ་འབྲུག་ཐང་ལ་འཕངས་པའི་ལོ་རྒྱུས་ཀྱང་
ཡོད། དེ་ལྟར་ད་དུང་གསུང་དབྱངས་འབྲུག་ལྟར་ལྡིར་བའི་རེབ་གོང་སྔགས་མང་གི་བྱིངས་
འདྲེན་ཆེན་མོ་དུ་མ་དང༌། ཕ་རོལ་ཤགས་ཀྱིས་གནོན་པ་སྟེ་ངག་གི་རྩལ་གསུམ་ལ་དབང་
འབྱོར་བའི་ཁོ་ཚེ་འཇམ་དཔལ་སོགས་ལུགས་གཉིས་ལ་མཁས་པ་མང་དུ་བྱོན།
ཡང་དཔོན་རུའམ་དཔོན་རི་ཞེས་པའི་མིང་གི་ཐོགས་དོན་ནི། འདི་ལྟར་སྔོན་རུ་སྡེ་
ཆེན་པོ་ལྔའི་ཐ་སྙད་ཡོད་པ་ལྟར། དཔོན་པོའི་དམག་གི་སྡེ་ཚན་དུ་གཏོགས་པའི་ཆ་ནས་རུ་
ཞེས་བརྗོད་པ་ཡིན་ཟེར། ཡང་བཤད་ཚུལ་གཞན་ཞིག་ནི། ས་དཔྱད་ཀྱི་གཙུག་ལག་ནང་
ལྟར། བླ་རི་དང་དཔོན་རིའི་དཔལ་གྱིས་མངོན་པར་མཛེས་པའི་ས་བཀྲ་དང་རི་བཀྲ་ལྡན་
པའི་ཉེ་འདབས་སུ་གཞིས་ཆགས་པས་ན་དེ་སྐད་གྲགས་ཟེར། སྡེ་ཁྲོད་དུ་གྲགས་ཚོད་ལྟར་ན།
ཞོ་འོང་དཔྱིས་ཀྱི་གཞི་འཛིན་ལ་སྟོབས་ལྡན་རིན་ཆེན་ཟེར་བའི་བུ་ཞིག་སྐྱེས། དེ་ལ་ཡང་བུ་
གསུམ་སྐྱེས་པའི་ཆེ་རྒྱུད་ལ་དཔོན་རི་ཞེས་པ་དེ་ཉིད་ཀྱི་རྒྱུད་ལས་རིམ་གྱིས་གྱེས་པའི་ཁག་ཅིག་
དང་མཛོ་དགེ་གླིང་དཀར་སྟོད་ནས་ཆད་པའི་ཁག་ཅིག་སྟེ་ཚོ་ཁག་གཉིས་ཡོད་ཟེར། དེ་ལྟ་ན།
དྲང་སྲོང་ཞོ་འཐུང་གི་རུས་རྒྱུད་དང་། སྨུག་པོ་ལྡོང་གི་རུས་རྒྱུད་གཉིས་ཀྱང་ཡོད་ཚོད་སྣང་།
སྡེ་འདིར་མཁས་དང་གྲུབ་པ་ཡོངས་ཀྱི་འཁོར་ལོས་བསྒྱུར་བ་ཆེན་པོ། རྫོགས་ཆེན་ཆོས་
དབྱིངས་སྟོབས་ལྡན་རྡོ་རྗེ་འཁྲུངས། ཁོང་ཤེལ་དགོན་དུ་ཚོགས་འགྲིམས། ཕྱིས་སུ་ཁམས་
སྡེ་དགེའི་ཕྱོགས་སུ་ཞབས་བསྐྱོད་གནང་སྟེ་རྡོ་བླ་ཀུན་བཟང་གཞན་ཕན་སོགས་ཀྱི་ཞབས་ལ་
ཕྱིས་ལྷ་དང་བླ་མས་ལུང་བསྟན་ལྟར་རང་ཡུལ་དུ་ཕེབས་ནས་ཀོའུ་སྡེའི་རྫོགས་
གཏུགས། 
ཆེན་རྣམ་རྒྱལ་གླིང་གསར་འདེབས་མཛད། མདོ་རྒྱུད་མཛོད་སོགས་བརྩམས་ཆོས་པོད་བཅུ་
- 125 -

གསུམ་ལྷག་བཞུགས། 
རྒྱས་པར་གྲུབ་མཐའ་སོ་སོའི་སྐབས་སུ་ཤེས་པར་བྱའོ། ། གཞན་
ཡང་། ཁྲིམས་ལྡན་གྱི་བཙུན་པ། ནུས་ལྡན་གྱི་སྔགས་པ། 
འབྱོར་ལྡན་གྱི་ཁྱིམ་བདག་
སྲིད་འཛིན་གྱི་དཔོན་པོ། 
དད་ལྡན་གྱི་སྐྱེ་ཕོ་མོ་སོགས་བློ་གསལ་ཞིང་རིག་པ་རྣོ་བའི་དམ་པ་
མང་དུ་བྱུང་ངོ༌། །
ལྷོ་རྒྱུད་རེབ་གོང་གསེར་མོའི་ལྗོངས་ཀྱི་ཕྱོགས་སུ་གཏོགས་པའི་མགར་རྩེ་ཞེས་གྲགས་པ་
དེ་ནི་བོད་དང་བོད་ཆེན་པོ་གཉིས་སུ་ཕྱེ་བ་ལས་བོད་ཆེན་པོའི་ཡུལ་དུ་ཆགས་པའི་མིའི་འགྲོ་བ་
ཕལ་ཆེ་བ་དག་ནི། དབྲ། འབྲི། སྒྲ། ལྡོང་ཞེས་བྱ་བའི་རུས་ཆེན་བཞི་དང་། དེ་
རྣམས་ཀྱི་ཞང་པོར་འོས་པ་སྒོ་ལྷ་སྡེ་དཀར་པོའི་རིགས་ཏེ་རིགས་ལྔར་གྲགས་པ་ལས་ཕྱི་མ་དེ་
ལས་མཆེད་པ་སྟོད་སྨད་བར་གསུམ་གྱི་ཕྱོགས་སུ་ཡོད་པའི་ནང་གསེས་སུ་མགར་གེ་འགོར་
གསུམ། གསུང་གསེར་འབྲོམ་གསུམ། ཤོལ་སྟག་འཕྱང་གསུམ།། ཅི་འབུ་བཞག་གསུམ།
གཙེ་སེང་རམ་གསུམ། 
ཕྱུག་པོ་འུ་གསུམ་རྡུལ་ཆེན་རྒྱལ་མོ་ཚོ་བ་བཅོ་བརྒྱད་དམ་རིགས་ཅན་
བཅོ་བརྒྱད་དུ་གྲགས་པ་བྱུང་ངོ༌། ། དེའི་ནང་གསེས་མགར་གྱི་རིགས་དེ་ལས་མགར་ཆེན་ཡེ་
ཤེས་བཟང་པོ་དང༌། 
མགར་སྟོན་དམ་པ་ཆོས་ལྡིངས་ཞེས་བྱ་བའི་སྐུ་མཆེད་གྲགས་པ་ཅན་
གཉིས་བྱུང༌། 
སྔ་མ་ནི་སྙིང་སྟོབས་དང་མཐུ་རྩལ་རྨད་དུ་བྱུང་བ་ཞིག་སྟེ། སླང་མདོ་དྲུག་གི་
ས་ལ་དབང་བསྒྱུར། 
དེ་ལ་རིགས་སྲས་གཉིས་བྱུང་བས་ཆེ་བ་སྒོམ་སྟོན་བསོད་ནམས་རིན་
ཆེན་གྱིས་འགྲོ་མགོན་འབྲི་གུང་བཀའ་བརྒྱུད་པའི་རྒྱུད་འཛིན་གྱི་ལུང་དང་ཆོ་ལོ་མཆོད་གཞིས་
བཅས་བསྩལ། 
དེ་ལྟར་འབྲི་གུང་འཇིག་རྟེན་གསུམ་གྱི་མགོན་པོའི་དངོས་སློབ་མགར་སྟོན་
དམ་པ་ཆོས་སྡིངས་ནས་བརྒྱུད་པའི་མགར་བཟང་པོ་རྒྱ་མཚོ། མགར་རིན་ཆེན་བཟང་པོ།
མགར་དགེ་འདུན་བཟང་པོ། མགར་བླ་མ་ཐོག་འཛིན་ནམ་ལྕགས་འཕྲེང་ཅན། མགར་བླ་
མ་འོ་ལོག མགར་བླ་མ་དམར་ཐོ། མགར་བླ་མ་བརྐྱངས་བསྐུམས་ཅན། མགར་བླ་མ་ཟླ་
བ་སོགས་མགར་རྩེ་བླ་རབས་སུམ་བརྒྱ་དྲུག་ཅུ་ཞེས་བཤད་སྲོལ་ཡོད་པ་ནི། དེའི་རིགས་རུས་
སུ་གཏོགས་པ་ཐམས་ཅད་ཀྱི་གྲངས་བགྲང་བར་སྣང་། དེའི་ནང་ནས་མགར་རྩེ་བླ་མ་ལྕགས་
འཕྲེང་ཅན་ཟེར་བའི་གསང་སྔགས་ལ་ནུས་པ་ཐོན་པའི་རྟོགས་ལྡན་ཞིག་བྱུང་བ་དེས
། མེས་
པོས་བཏབ་པའི་ལེགས་ཆགས་ཐང་གི་དགོན་པ་དེ་སླར་ཡང་སྒྲོག་ཁུག་ཏུ་སྤོས་ཤིང་མེས་བརྒྱུད་
ཀྱིས་བསྟེན་པའི་སྲུང་མའི་གཙོ་བོ་ཤ་ཟ་ཧོར་མོ་ལ་འཕྲིན་ལས་གཉེར་དུ་གཏད་དེ་དགོན་སྡེ་
ལེགས་པར་བསྐྱངས། 
ཡང་མགར་གྱི་རྒྱུད་དེ་ལས་སྔགས་འཆང་བསྟན་འཛིན་འཕགས་པའི་
ཞབས་པད་བསྟེན་ནས་གསོལ་གཟིམ་མཆོད་སོགས་ལས་ཆ་སྒོ་བཅུ་གསུམ་གྱི་ཐོག་མ་གསོལ་
དཔོན་གྱི་ལས་ཀ་གནང་ཞིང་རྗེས་སུ་གོང་མ་སེ་ཆེན་ཧན་གྱི་སྟོང་དཔོན་གྱི་འཇའ་ས་གནང་
– 126 -

ཇུ་གུ་རུ་ལ་སྲས་དགུ་ཡོད་པའི་ནང་ནས་སྟོང་དཔོན་ཟླ་བ་བཟང་པོ་ཞེས་པའང་། གོང་མ་
མཆོད་ཡོན་གྱིས་རྒྱུ་རྒྱུད་ས་དམར་ནས་བཟུང་སྟེ་འཇང་མཚོའི་བར་གྱི་སྟོང་དཔོན་དུ་བསྐོས་པ་
དང༌། - ལུང་ལས་ཀྱིས་མངོན་པར་མཐོ་བའི་འཇའ་ས་གནང་། དེ་ལ་དཔལ་ལྡན་སེང་གེ་
དང་རྒྱལ་བ་བཟང་པོ་གཉིས་འཁྲུངས་ཤིང༌། དེ་ནས་རིམ་གྱིས་མཆེད་པའི་མི་རྒྱུད་དང༌
དཔོན་རྒྱུད་ཁམས་ཀྱི་ཕྱོགས་སུ་དེང་སང་གི་བར་དུ་རྒྱུན་མ་ཆད་པར་ཡོད་དོ། ། འབྲི་གུང་
འཇིག་རྟེན་མགོན་པོའི་སློབ་མའི་གཙོ་བོ་སྤྱན་སྔ་རྣམ་བཞི། གཉོས་མགར་ཆོས་ གསུམ།
དཔལ་ཆེན་བཅུ་གཉིས་སུ་གྲགས་པའི་ནང་ཚན་མགར་སྟོན་དམ་པ་ཆོས་སྡིངས་ནི། སང་ག་
ལའི་སློབ་དཔོན་ཨརྱ་དེ་ཝའི་རྣམ་འཕྲུལ་ཏུ་གྲགས་པ། རབ་བྱུང་གསུམ་པའི་ལྕགས་ཁྱི་ལོར་
འཁྲུངས། མགར་སྟོན་དམ་པ་ཆོས་སྡིངས་ལ་སྲས་གསུམ་བྱུང་བས་གཅིག་གིས་མགར་རྩེ་
མཐིལ་དང་། གཅིག་གིས་མགར་རྩེ་ལོ་བུ་ཐུ། གཅིག་གིས་མགར་རྩེ་ཀྱ་སར་གཞི་བཟུང་
བས་མགར་རྩེ་ཁག་གསུམ་དུ་གྱེས། སྟག་ཡན་དང་ཨ་བོ་སྐྱབས་ནས་སྒྲུབ་རྒྱུད་ཀྱི་བསྟན་པ་
འཛིན་པའི་འདུས་སྡེ་ཞིག་བཏབ་ཀྱང་མ་བརྟན་པར་རིམ་གྱིས་དགོན་ས་ལེགས་ཆགས་ཐང་དུ་
སྤོས་ཏེ་དར་རྒྱས་ཙམ་ཞིག་བྱུང་། ཀྱ་སར་གཞི་བཟུང་བའི་མགར་སྟོན་གྱི་རྒྱུད་དེ་ལས་མགར་
དཔལ་མགོན་འཕྲིན་ལས་ཞེས་བྱ་བ་ཞིག་བྱོན་པ་དེ། མེས་པོའི་གདན་ས་འབྲི་གུང་དུ་་
གདམས་པ་ཞུ་བར་ཕེབས་པ་ན། དུས་དེར་མོང་གོལ་ཧན་འབྲི་གུང་གི་ཡོན་བདག་ཏུ་གྱུར་
པའི་སྐབས་སུ་ཁེལ་སྟབས། ཡོན་ཆེན་རྒྱལ་བོ་སྐྱབས་ཀྱི་སྲས་བཅུ་གཉིས་རིན་པོ་ཆེ་རྒྱལ་རྡོ་རྗེ་
ལ་ཞུས་ནས། ཇིང་གེར་ཧན་གྱི་བུ་བཞི་བ་ཐོ་ལོའི་བུ་ཧུ་ལའི་ཧུ་ནས་དཔལ་མགོན་འཕྲིན་ལས་
པ་ལ། ཀ་ ཅུ་ཡན་ཆད་བུས་རྩྭ་ཐང་མན་ ཆད་ལུགས་གཉིས་ ཀྱིས་སྐྱོང་བའི་ཆོ་ལོ་དང་།
དཔལ་མགོན་འཕྲིན་ལས་པའི་ཕུ་བོ་མགར་གདོང་པར་གྲགས་ལ། ཡུལ་མདོ་སྨད་ཀྱི་ཉི་མ་
ཞེས་གསང་སྔགས་རྙིང་མའི་རྣལ་འབྱོར་པ་མཐུ་དང་རྫུ་འཕྲུལ་སྣ་ཚོགས་སྟོན་ཐུབ་པའི་ནུས་
ལྡན་པ་ཞིག་བྱུང་ཡོད་པ་དེ་སོག་པོའི་ཇུ་ནང་གི་བླ་མཆོད་དུ་གྱུར་སྐབས། ཏོ་གེར་ཨམ་བྷན་
བོད་སོག་གི་དབྱེ་འབྱེད་ལ་ཕེབས་དུས། དཔོན་པོ་ཇུ་ནང་གི་ཞུས་པ་ལྟར་སྔགས་འཆང་དེའི་
སྲས་གཅིག་ལ་ནང་སོ་དང་གཅིག་ལ་བེ་ཧུའི་ཆོ་ལོ་བླངས། གཅིག་གིས་བླ་མའི་གདུང་རྒྱུད་
བཟུང་། དེ་ནས་བཟུང་སྒར་བ་དང་ནང་སོ་བེ་ཧུ་གསུམ་གྱི་གདུང་རྒྱུད་བར་མ་ཆད་པར་ད་
ལྟའི་བར་དུ་གནས་ཡོད་པ་འདིའོ། ། ཡང་མགར་སྟོན་གྱི་གདུང་རྒྱུད་དེ་ལས་འཁྲུངས་པའི་
མགར་རྩེ་སྐུ་ཕྲེང་དང་པོ་ཤེས་རབ་ཉི་མ་ནས་ད་ལྟའི་སྐུ་ཕྲེང་བརྒྱད་པ་མཆོག་སྤྲུལ་རོན་པོ་སྐལ་
བཟང་བསྟན་པ་རྒྱ་མཚོའི་བར་བྱོན་པའི་སྐུའི་ཕྲེང་བ་རྣམས་ཀྱིས་འཇམ་མགོན་བླ་མའི་བསྟན་
པ་འཛིན་སྐྱོང་སྤེལ་གསུམ་རྒྱ་ཆེར་བགྱིས་དང་བགྱི་བཞིན་མཆིས། གཞན་དགེ་མཚན་རྣམ་
- 127 -

པར་བཀྲ་བའི་ཡུལ་འདི་ནས་གངས་ཅན་ཞིང་ན་ཐོགས་མེད་སྐུ་མཆེད་ལྟར་སྙན་པ་ཨ་རོལ་ཧོ་
ཐོག་ཐུ་བློ་བཟང་ལུང་རྟོགས་བསྟན་པའི་རྒྱལ་མཚན་དང༌། ཀུན་གཟིགས་འཇིགས་མེད་དམ་
ཆོས་རྒྱ་མཚོའི་སྐུ་མཆེད། དར་གྲོང་གྲུབ་སྤྲུལ་རིན་པོ་ཆེ་སོགས་གནམ་གྱིས་ས་བཀབ་པ་ལྟ་
བུའི་མཁས་དབང་དང་ཀུན་མཁྱེན་བུ་རམ་ཤིང་བའི་བསྟན་པ་འཛིན་པ་ལ་འགྲན་ཟླ་དང་བྲལ་
བའི་བླ་སྤྲུལ་མཐའ་ཡས་པ་བྱོན། །
ཡང་མགར་རྩེ་མཐིལ་འདི་ནས་ཁྲི་རྒན་མཁས་མཆོག་ཚང་གི་ཡང་སྲིད་གཉིས། མགར་
གཟུངས་འདུས་ཀྱི་ཡང་སྲིད། མ་ཎི་སྐུ་ཕྲེང་གསུམ་པ། དགེ་དྲུང་རིན་པོ་ཆེ། བཤེས་
གཉེན་འཇམ་ དབྱངས་ དོན་ གྲུབ། བདེ་ ཆེན་ ངག་ དབང་ འཇམ་ དབྱངས་ དཔལ་ ལྡན།
གཡུ་རྔོག་ཚང་། ཨ་ལགས་གྲུབ་པ་སྐུ་རབས་གཉིས་སོགས་གསར་རྙིང་གི་བླ་མ་མང་པོ་ཞིག་
བྱོན་པ་དང་། གྲུབ་པ་རབ་འབྱམས་ཐོགས་མེད་ཀྱིས་རེབ་གོང་སྔགས་མང་གི་ཁྲི་ལན་གསུམ་
བསྐྱངས་པ་སོགས་རེབ་གོང་སྔགས་མང་ལའང་འབྲེལ་ཟབ། གཞན་རླུང་ལ་ནུས་པ་ཐོན་པའི་
རྫོགས་ཆེན་ལྷུན་གྲུབ་རིག་འཛིན་ཚང་དང་། བྱང་རྩེ་མཁན་པོ་ད་ལྟ་འཕགས་ཡུལ་་་་་
བཞུགས་པ་དགེ་འདུན་བཟང་པོ། རྟོགས་ལྡན་འཁྲུལ་ཞིག་གི་རྣལ་འབྱོར་ཆེན་པོ་མགར་རྩེ་
མཚམས་རྒན་ཚང་སོགས་མཁས་པ་དང་གྲུབ་པ་བརྙེས་པའི་སྐྱེས་བུ་མང་དུ་བྱོན་ནོ། །དེ་ལྟར་
སྡེ་འདིའི་སྐྱེ་ཕོ་མོ་རྣམས་ཡ་རབས་ལུགས་བཟང་བྱེ་བ་ཁྲི་ཕྲག་གིས་མཛེས་པ། བླ་མ་དང་
དཀོན་མཆོག ཕ་མ་དང་ལས་འབྲས་སོགས་ལ་མ་གུས་པ་ལྷུར་ལེན་པའི་སྡིག་ལྟ་དུག་ལྟར་
མཐོང་བའི་ཤེས་རབ་ཅན་སོགས་ཆོས་དང་སྲིད་ཀྱི་ཐད་ལ་རྣམ་དཔྱོད་ཤིན་ཏུ་ཡངས་པའི་མི་སྣ་
ཤ་སྟག་ཡིན་ནོ། །
ཡང་མདོ་བ་རོང་འབྲོག་གཉིས་ཀྱི་མིང་གི་ཐོགས་དོན་ནི། ལུང་གསུམ་མདོར་ཆགས་
པས་ན་མདོ་བ་ཞེས་པའི་མིང་ཐོགས་ཟེར། ཡུལ་གྱི་མཆེད་ཁུངས་ནི། གནའ་མིའི་ངག་
སྒྲོས་ལ། རོང་འབྲོག་ཚོ་ལྔའི་ནང་ཚན་ཞོ་འོང་དཔྱིས་ནས་གྱེས་པར་བཤད། སྡེ་འདི་ནས་
ཁྲི་རབས་གསུམ་པ་མང་ཐོས་བློ་བཟང་ཕྲིན་ལས་ཞེས་བྱ་བ་འཁྲུངས། ཆུང་དུས་ནས་རབ་ཏུ་
བྱུང་ཞིང་བསྙེན་པར་རྫོགས་ཏེ་གྲྭ་ཚང་ཐོས་བསམ་གླིང་ནས་གཞུང་ལུགས་ལ་སྦྱངས་མཐར་
ཕྱིན་ཅིང་། ཁྲི་རིན་པོ་ཆེ་དང་། སྐྱབས་མཆོག་རྡོ་རྗེ་འཆང་སོགས་ལས་ཆོས་རྒྱུན་མང་དུ་
བཞེས། རབ་བྱུང་བཅུ་གསུམ་པའི་ས་ལུག་དང་སྤྱི་ལོ1799ལོར། རྒྱུད་ཁྲིར་བཞུགས་ཏེ་
ལུགས་གཉིས་ཀྱིས་ཡར་ལྡན་དུ་བསྐྱངས་སོ། །
མདོ་བའི་འབྲོ་ཚང་ནས་རྒྱ་ནག་གོང་མའི་བླ་སྨན་ཞིག་འཁྲུངས་པ་ལ། གོང་མ་དེ་ཉིད་
ཀྱིས་གསེར་གྱི་བཀའ་འགྱུར་ཞིག་གནང་བ་གདན་དྲངས་ཏེ་རང་ཡུལ་གྱི་སྒང་ལྷ་ཁང་བྱ་བར་
- 128 -

བཞུགས། ལྷ་ཁང་དེར་སྟོང་སྐོར་མདོ་རྒྱུད་རྒྱ་མཚོས་རང་དགོན་དུ་རབ་གནས་བྱས་པའི་མེ་
ཏོག་ཕྱོགས་འདིར་བབས་པར་གྲགས། ད་དུང་མདོ་བའི་བླ་མ་ལྷ་རམས་པ་འཇམ་དབྱངས།
མདོ་བའི་བླ་མ་བློ་བཟང་། མདོ་བའི་བླ་མ་བློ་བཟང་དར་རྒྱས་སོགས་འཁྲུངས། སྲིད་ཀྱི་
ཐད་མདོ་བའི་དཔོན་པོ་ཐེལ་ལང་ཟེར་བ་ནི་རྒྱ་ནག་ཏཱ་མིང་དང་འབྲེལ་ཆེ་ཟེར། སྡེ་འདིའི་
འབྲོག་རུ་ནི་དཱ་ནུའི་གཞུང་དུ་གཞི་ཆགས། རྨ་ཕ་རིའི་མདོ་བ་གོང་འོག་སོགས་དང་བྱང་
ཕྱོགས་ཙོང་ཁའི་སྡེ་ཚོ་མང་པོ་ཞིག་འདི་ནས་གྱེས་ཟེར། ། ཁ་དཔེར། ། གཟའ་རྒྱ་གཟའ་རི་
གཟའ་རྩེ་གསུམ། ། མདོ་བ་མི་དར་ཀ་མེད་ཡིན། །ཁྲབ་ཆུ་ལྕགས་ཆུ་སྔོ་ཆུ་གསུམ། །མདོ་
བ་མི་བཙན་ཀ་མེད་ཡིན། ། ཟེར་བ་ལྟར་རེབ་གོང་ནང་ལོགས་ཀྱི་སྒོ་སྲུང་དུ་གྲགས་སོ། །
མདོ་བ་སྒྲོ་རོང་བོ་ནི་ཡབ་རྗེ་སྐལ་ལྡན་རྒྱ་མཚོའི་ལྷ་སྡེ་ནང་མའི་གྲས་ཡིན་པ་དང་། སྒྲོ་
རོང་བོ་ཟེར་བའི་དོན་ནི་སྒྲོ་ཚང་དང་། རོང་བོ་གཉིས་ཀྱི་མིང་གི་ཆ་ལས་ཐོགས་པ་ཡིན།
སྒྲོ་རོང་བོར་ཚོ་བ་བཞི་ཡོད་པ་ལས་རྒ་ནི་ཆུ་མ་རྒ་རུ་ནས་ཡོང་པ་དང་། སྒྲོ་ཚང་ཚོ་བ་རེབ་
གོང་ཚོ་བཞི་ནས་ཚོ་བཞིའི་གུ་རུ་སྐྱབས་ཀྱི་རྒྱུད་ལས་འོངས། རོང་བོ་ཚོ་བ་རོང་བོ་ནང་སོའི་
རྒྱུད་ཡིན་ཟེར་བ་དང་། གཡུ་རྔོག་ཚོ་བ་ཧོར་གཡུ་རྔོག་ནས་ཨ་མཐུའི་སྔགས་པ་གཡུ་རྔོག་བྱ་
བའི་རྒྱུད་སོག་རུ་ཞེས་བྱ་བའི་སྡེ་བ་དེ་ལས་བྱུང་། སྒྲོ་རོང་བོའི་བླ་མ་བཞི་ནི་ཡབ་རྗེ་སྐལ་ལྡན་
རྒྱ་མཚོའི་སྐུ་འཕྲེང་རིམ་བྱོན་དང༌། དཔོན་རོང་བོ་ནང་སོ། ཁ་སོ་སྔགས་རམས་པ་སྐུ་
འཕྲེང་རིམ་བྱོན། མཁན་ཆེན་དགེ་འདུན་རྒྱ་མཚོའི་སྐུ་འཕྲེང་རིམ་བྱོན་རྣམས་ཡིན། ཤར་
སྐྱབས་མགོན་མཆོག་ལོ་རེ་བཞིན་སྒྲོ་རོང་བོ་དཀར་དམར་ཐང་དུ་ཕེབས་ནས་དབྱར་བཞུགས་
གནང་སྟེ་རེབ་གོང་སོགས་ཡུལ་ཕྱོགས་མང་པོའི་གདུལ་བྱ་རྣམས་ལ་དབང་ལུང་རྗེས་གསུམ་
སོགས་དམ་པའི་ཆོས་ཀྱི་བདུད་རྩིའི་བགོ་སྐལ་གང་འདོད་དུ་སྦྱིན་པའི་སྲོལ་ད་ལྟའི་བར་མ་
ས་ག་ཟླ་བའི་སྨྱུང་གནས་ཀྱི་ཆོས་ཐོག་དེའང་ཡབ་རྗེ་བླ་མའི་
ཉམས་པར་ཡོད་པ་དང་། 
བཞུགས་ཁྲིའི་མདུན་དུ་འཛུགས་དགོས། སྒོ་རོང་བོའི་བན་རྒྱའི་དགེ་བསྐོས་དང་གཞན་དར་
ལོ་ཞེས་པའི་ལས་སྣ་འདི་གཉིས་ཤར་སྐྱབས་མགོན་མཆོག་ནས་བསྐོ་དགོས་པ་དང་འགན་ཁུར་
ཡུན་ལོ་གསུམ་ཡིན་པ་སོགས་ཡབ་རྗེ་བླ་མས་ཐུགས་བཀོད་གནང་དགོས་པའི་ཆོས་སྲིད་ཀྱི་བྱ་བ་
མང་དུ་མཆིས་སོ། །
མག་གསར་རམ་དམུ་གསར་ཞེས་པའི་མིང་དོན་ལ། བཤད་ཚུལ་མི་འདྲ་བ་གཉིས་
ཡོད་དེ། ཡོངས་གྲགས་ལྟར་ན་མག་པ་གསར་བ་ཞིག་གི་རྒྱུད་ལས་འཕེལ་བས་ན་དེ་སྐད་ཟེར
ཡང་ལོ་རྒྱུས་ལས་རྣམ་དཔྱོད་ཡངས་པ་འགའ་ཞིག་གིས་དམུ་ཞེས་པ་བོད་ལྗོངས་ཀྱི་གནའ་བོའི་
ཚོ་བ་ཞིག་གི་མིང་ཡིན་ལ། རུས་ཚོ་དེ་ལས་གྱེས་ནས་འདིར་གསར་དུ་གཞི་ཆགས་པས་ན་དེ་
- 129 -

ལྟའི་བརྡ་ཆད་ཀྱིས་འབོད་ཟེར། སྡེ་འདི་ནས་མག་སར་སྨྱུག་ཐོགས་པ་འཁྲུངས། འདི་བ་
གཞོན་དུས་ནས་རིག་པའི་གནས་ཆེན་པོ་རྣམས་དང་ཆོ་ག་ཆོས་སྤྱོད་སོགས་སྦྱངས་ཕུལ་ཕྱིན
ཁྱད་པར་གཟབ་གཤར་གྱི་ཡིག་གཟུགས་འབྲི་བའི་སྐུ་ཡོན་འགྲན་ཟླ་མེད་པར་གྱུར་པས་མཚན་
ལ་མག་སར་བྲིས་པ་ཞེས་ཀུན་ལ་གྲཊ། 
ཁོང་དབུ་མཛད་བྱས་ཏེ་གསང་འདུས་ཆོ་ག་བློ་ཐོག་
ནས་འདོན་བཞིན་བདེ་མཆོག་གི་ཆོ་ག་བློ་ནས་བྲིས་པ་མཉམ་ཚར་དང་
། བདེ་མཆོག་དེ་ལྟར་
འདོན་བཞིན་གསང་འདུས་ཆོ་ག་བློ་ནས་བྲིས་ན་མཉམ་ཚར་མཛད་པ་སོཊ་ཕལ་བའི་བློས་མི་
འཆུན་པ་ཡིན། 
གྲུབ་དབང་འཇིཊ་མེད་བསམ་གཏན་རིན་པོ་ཆེའི་ཕྱག་བྲིས་ཤིན་ཏུ་སྐྱེན་པ་
ཡང་འདི་བའི་བག་ཆཊ་སད་པར་གླེང་། 
མག་སར་སྒར་ཁའི་ལོ་རྒྱུས་གཤམ་གསལ་ལྟར་རོ། །
བཙན་མོ་ནི་ཧོར་རྒྱ་བསེ་གསུམ་ལས་ཧོར་གྱི་རིགས་ཡིན་ལ། མགར་སྟོང་བཙན་གྱི་
རིགས་ལས་བྱུང་བའི་ཧོར་དཔོན་པོ་དབང་ཆེན་རྡོ་རྗེའི་རྒྱུད་ཡིན་ཟེར། འདི་བ་རེབ་གོང་གི་
སྐྱེས་པའི་མི་གསུམ་ཞེས་གྲགས་པའི་ཡ་གྱལ་དང་། བྱོན་པའི་ལྷ་གསུམ་ཟེར་བའི་ནང་ཚན་རྗེ་
མ་ཎི་བ་ཤེས་རབ་བཀྲ་ཤིས་ནི་བླ་མའི་གཙོ་བོ་ཡིན་པས་ཁོང་གཉིས་ལ་ཧོར་བླ་དཔོན་ཞེས་
གྲགས་སོ། ། 
དེ་ཡང་བཙན་མོ་ཟེར་བའི་ཐ་སྙད་རྒྱལ་བཙུན་བློན་གསུམ་གྱི་མིང་ཐོགས་ཚུལ་
དང་འདྲ་ལ། 
བཤད་ཚུལ་གཞན་ལ་བཙན་རྒོད་མཆེད་བདུན་རྒྱུ་བའི་ཐང་ཡིན་པས་དེ་སྐད་
ཟེར་བ་དང་། 
ཡང་ཧོར་སོག་བཙན་འདེད་བྱས་པའི་ཐང་ཡིན་པས་བཙན་མོ་ཞེས་གྲགས་
པར་བཤད། ད་དུང་ཤོད་སྟངས་མི་འདྲ་བ་ཞིག་ཡོད་དེ། འཛིང་ར་དང་གནས་སོགས་
དགྲས་རྒོལ་དཀའ་བའི་དོན་ཏེ། 
མཁར་རྫོང་བཙན་པོའམ་ཁ་སྐད་ལ་བཙན་མོ་ཟེར་བ་ལྟ་བུ།
བཙན་མོ་སྡེ་ཚོ་ནི་ཧོར་སོག་མཐར་བསྐྲད་པའི་ཤུལ་དུ་རིམ་བཞིན་རོང་འབྲོག་སྟོད་སྨད་རྣམས་
སུ་གྱེས་ནས་གཞི་ཆགས་ཤིང་། ཚོ་ཁག་སོ་སོ་ནས་ས་ཆུ་རྩྭ་སྲུང་དུ་སྡོད་པ་རྣམས་རྗེ་མ་ཎི་བ་
ཤེས་རབ་བཀྲ་ཤིས་ཀྱིས་ད་ལྟའི་བཙན་མོ་ཐང་བྱ་བ་འདིར་གཅིག་བསྡུས་བྱས་པ་རེད
། དེ་
ཕྱིར་ཇིས་ཚང་། ཤིང་དཀར་ཚང་། མག་སར། ཧོར་ཞག གཡུ་ རྔོག ཁ་ཡག་
སྒང་རི་སོགས་ཀྱི་སྤྱི་མིང་ལ་བཙན་མོ་ཟེར་སྲོལ་འདུག 
དེ་བས་བཙན་མོ་ནི་ཧོར་ཚོ་བཞི་གླིང་
དྲུག་གི་རྩྭ་ཆུ་ནགས་གསུམ་སྲུང་མཁན་བྱས་ནས་བསྡད་ཅེས་གྲགས
། ཀླུ་ཚང་ཟེར་བ་ནི།
ཐོག་མར་མི་སྡེ་ཞིག་ཆགས་ཡོད་པ་ཞིང་འབྲོག་གཉིས་སུ་གྱེས་ནས་སྟོད་སྨད་དུ་གཞི་བཟུང་བར་
གློའུ་ཚང་ངམ་ཀླུ་ཚང་ཟེར། 
འགའ་ཞིག་དབུས་ནས་སྐུ་གླུད་བུ་བརྫངས་བ་ཞིག་གི་ཤུལ་ཡིན་
པར་བཤད་ལ། ལ་ལས་ཀླུ་གཉན་གནས་པའི་ཡུལ་ཆ་ཡིན་ཟེར། འདིར་ཐུན་མོང་དང་
ཐུན་མོང་མིན་པའི་གནས་ལ་མཁས་པའི་བླ་སྤྲུལ་ཆེ་ཆུང་། བླ་བྲང་ཁྲི་བ་བཙན་མོ་དོན་གྲུབ་
རྒྱ་མཚོ་དང་། 
འཇིག་རྟེན་གྱི་གྲགས་སྙན་ཕྱག་རྗེས་དབང་ཐང་གིས་མཐོ་བའི་མི་ཆེན་སོགས་
- 130 -

སའི་རྩི་ཤིང་ལྟར་བྱུང་ངོ༌། །
ཁ་སོག་མཁའ་སྐྱིད་གཉིས་ནི་ཧོར་བླ་དཔོན་གཉིས་ཀྱི་ས་འཛིན་རྨང་གཞི་ཡིན་ཟེར།།
ཡུལ་གྱི་ཆད་ཁུངས་ནི་སྒོ་དམར་ནས་གྱེས་ཞེས་ངག་རྒྱུན་དུ་འབྱམས། སྡེ་འདི་ཧོར་གྱི་གཡུ་
འབྲོང༌ ཁྱུང་ གསུམ་ གྱི་ མར་ ཞབས། ཤིང་ དཀར་ གཡུ་ ལུང་ ཨ་ བྱག་ བྱ་ བར་ གཞི་ ཆགས།
འདིར་སྙན་པའི་གྲགས་པ་ནོར་འཛིན་ཡངས་པའི་ཁྱོན་དུ་བརྡལ་བའི་བླ་སྤྲུལ་ཆེ་ཕྲ་དུ་མ་དང་།
འཇིག་རྟེན་མི་ཆོས་ཀྱི་ཐད་ལ་བློ་གྲོས་འཇུག་པ་ཡངས་པའི་སྨྲ་མཁས་དབང་བོ་དང་། ཟླ་མེད་
སྙིང་སྟོབས་ཆེ་བའི་སྟག་ཤར་སོགས་ལུགས་གཉིས་ཀྱི་མངའ་ཐང་དགུང་ལ་རེག་པའི་སྐྱེས་བུ་
མང་དུ་བྱུང་ངོ་། ། ་
སྟག་ཡན་ཟེར་བའི་མིང་གི་གོ་དོན་ལ་བཤད་ཚུལ་མི་འདྲ་བ་གསུམ་ཡོད་དེ། འདི་ལྟར་
!
ས་དཔྱད་ཀྱི་ཡིག་ཆ་ལྟར་སྟག་གི་དབྱིབས་དང་མཚུངས་པའི་རི་བཀྲ་རྔམ་བརྗིད་ཅན་ཞིག་ཡོད་
2
ཆར་དུ་གཞི་ཆགས་པས་ན་དེ་སྐད་དུ་གྲགས་ཟེར་བ་དང་། ཡང་ལོ་རྒྱུས་ལ་མཁྱེན་དཔྱོད་
ཡངས་པ་འགའ་ཞིག་གིས་སྟག་ཡན་ཞེས་པ་བོད་ཀྱི་རུས་མིང་ཞིག་ལ་འཇུག་པར་བཤད་པ་
དང༌། ད་དུང་བཤད་ཚུལ་གཞན་ཞིག་ནི། སྔོན་ཤིང་དཀར་སྒོམ་ཁང་ཞེས་རྗེ་བཙུན་སྐལ་
ལྡན་རྒྱ་མཚོའི་ལུང་བཞིན་ཡུལ་སྐྱོང་དང་གཉིས་ཀ་བསྲེས་པས་ཞལ་གཡང་དང་བཅས་ཏེ་ཡུན་
རིང་དུ་བརྟགས་པས་ན་རྟག་ཡུན་ཞེས་གྲགས་ཟེར་མོད། དེ་ལྟར་མིང་ཡིག་གཉིས་འབྲེལ་
ཡོད་ཀྱི་ཡིག་ཆ་དང་མི་མཐུན། སྡེ་འདིར་ལོ་རྒྱུས་ཐོག་ཧ་ཅང་སྐད་གྲགས་ཆེ་བའི་རྩེར་སོན་གྱི་
སྐྱ་སེར་མང་དུ་བྱོན། ། ་
་སོ་ནག་ཅེས་པའི་སྡེ་མིང་འདི་ལ་བཤད་ཚུལ་མི་འདྲ་བ་གསུམ་ཡོད་དེ། འདི་ལྟར་ཁུ་
སྟོན་བརྩོན་འགྲུས་ཀྱི་གདན་སའི་ཕྱོགས། དགོན་ཐང་འབུམ་པ་དང་ཉེ་བར་ཡོད་པའི་ཡར་
ཀླུང་སོ་ནག་ཐང་པོ་ཆེ་ནས་གྱེས་པར་བཤད་པ་དང་། ཡང་ཐོག་མར་གནས་གཞི་འཛིན་པའི་
སའི་ཆར་སོ་བྱ་ནག་པོ་ཞིག་བབས་པའི་ཤུལ་དུ་འདུས་སྡོད་བྱས་པས་དེ་ལྟར་གྲགས་ཟེར་བ་
དང་། ཁ་ཤས་ཀྱིས་སྡེ་འདིའི་མི་ཞིག་ཇག་རྐུན་ཁག་ཅིག་གི་རྗེས་སུ་ཕྱིན་ཏེ་རྐུན་པོ་ཞིག་གི་
མགུལ་བར་སོ་བཏབ་པ་ན། དེ་དག་གིས་མི་འདིའི་སོ་ནི་བདུད་ནག་པོའི་སོ་དང་འདྲའོ་ཞེས་
བཤད་ པས་སོ་ནག་ཅེས་ གྲགས་ པར་ བཤད་མོད། དཔེ་ ཐོག་ནས་ མཐོང་ བ་ མེད་ པས།
གཞན་གྱི་ངག་རྒྱུན་དག་ལ་གཞི་བྱས་ནས་བྲིས་པ་ཡིན། དེ་ཡང་གཡུ་རྔོག་བསམ་གཏན་རྒྱ་
མཚོས་རབ་བྱུང་བཅུ་གཅིག་པའི་ལྕགས་ཕྱི་ལ་སོ་ནག་འབྲོག་རུ་བརྒྱད་པའི་མ་ཎིའི་ཆོས་ཐོག་
བཙུགས་ནས་མཆོད་ཡོན་དུ་འབྲེལ། དེ་ནས་རས་གུར་ཞིག་ལ་བརྟེན་ཏེ་མཚམས་པ་འགའ་
འདུས་སྡོད་བྱས། སྐྱབས་མགོན་དགེ་འདུན་འཕྲིན་ལས་རབ་རྒྱས་ཀྱིས་ཐུགས་ཁུར་བཞེས་ཏེ་
- 131 -

བན་བརྒྱ་བརྒྱད་བཅུ་ལོངས་པར་གྲགས། མཁན་ཆེན་དོན་ཡོན་རྒྱ་མཚོས་བན་བརྒྱར་སྨྱུང་
གནས་ཀྱི་སྲོལ་རྒྱུན་བཙུགས། དགེ་སློང་འཇིགས་མེད་དཔལ་ལྡན་ཚང་གིས་ཧིཏྟི༔ དུང་
ཕྱུར་དང་། མ་ཎི་དུང་ཕྱུར་གསུམ། ན་ག་རཀྟ་དུང་ཕྱུར་བཅས་དགེ་སྒྲུབ་རྒྱ་ཆེར་མཛད།
དེ་ནས་འགྲོ་མགོན་ཞབས་དཀར་བས། བན་སྔགས་ཀྱིས་གཙོས་དད་ཅན་ཕོ་མོ་མང་པོར་
ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་སོགས་བཀའ་ཆོས་མང་དུ་བསྩལ། ཆང་དང་དུ་
བ་ཇག་རྐུས་རི་དྭགས་གསོད་པ་སོགས་གཏན་ནས་གཅོད་པ་མང་དུ་བྱུང༌
། ཁྱད་པར་དུ་སྤྱང་
ལུང་སྤྲུལ་མིང་པ་སྔགས་བཙུན་ཁྱབ་གདལ་ཀློང་ཡངས་ནས། སོ་ནག་གི་སྔགས་པ་རྣམས་ལ།
རྫོགས་ཆེན་ཨ་ཏི་ཟབ་དོན་གྱི་ཁྲིད་དང༌། སེམས་ཁྲིད་བཅས་གནང་བར་བརྟེན་གདོད་མའི་
རང་ཞལ་མཇལ་བ་རེ་གཉིས་བྱུང་བར་གྲགས། ད་དུང་སོ་ནག་བོན་ཕྲུག་ཐོག་འཛིན་ཞེས་
སྐད་གྲགས་ཞིག་ཀྱང་བྱོན། ཁོང་གིས་ལྷ་གཉན་བྲག་དཀར་ཞེས་གཞི་བདག་དྲག་རྩལ་ཅན་
དེ་ཉིད་བཙོན་དུ་བཟུང་ནས་ལས་ལ་བཀོལ་བའི་ལོ་རྒྱུས་ཀྱང་སྣང་། སྡེ་འདི་ནི་སྨད་རྒྱུད་གྲྭ་
ཚང་གི་སྦྱིན་བདག་ནང་མའི་ལྷ་སྡེ་ཡིན་ནོ། །
བོན་བརྒྱ་རོང་འབྲོག་གི་ལོ་རྒྱུས་རགས་རིམ། རིགས་རུས་ནི་ཁྲི་གཞི་སྟོང་ཆེ་ནས་ཚོ་
མིང་ཤ་རྒྱ་ཞེས་སུ་གྲགས་པའི་རྒྱུད་ལ་བོན་པོ་དབྱིངས་ཀློང་རིན་ཆེན་ཞེས་རྟོགས་ལྡན་ཞིག་ཡོད་
པ་དེ་ཡིན། མ་ནི་རེབ་གོང་སོ་ནག་གི་ཨ་མྱེས་ཉག་ག་ཟེར་བའི་བུ་མོ་རྒྱལ་མོ་བྱམས་ཞེས་
ལུགས་གཉིས་ལ་དཔྱོད་པའི་ཤེས་རབ་ཆེ་བ། དགེ་བ་ལ་མངོན་པར་དགའ་ཞིང་། གོང་ལ་
དད་གུས་དང་། དམན་ལ་སྙིང་རྗེ་ཆེ་བ་ཞིག་ཡོད་པ་དེ་ཡིན། དེ་ནི་མཁའ་འགྲོ་ཀྱེ་མ་འོད་
མཚོའི་རྣམ་སྤྲུལ་དུ་འཁྲུངས་ནས། ཕ་རྟོགས་ལྡན་དབྱིབས་ཀློང་རིན་ཆེན་དེས་ཁབ་ཏུ་བཞེས་
ནས། བོན་བརྒྱའི་ཐང་ལ་གཞི་ཆགས་པ་རེད། སོ་ནག་དང་བོན་བརྒྱ་གཉིས་ཕུ་ནུ་གཅིག་
པའི་རྒྱུ་མཚན་དེ་ཡིན། དེ་ཡང་སྔོན་གྲུབ་ཐོབ་གསུམ་སྟེ། སྤྱི་རྟིང་འཁོར་ལོས་བསྐུར་བ།
ངོ་མོ་ཡེ་ཤེས་མཚོ་རྒྱལ། ཁྱུང་བོ་ཁྱུང་དཀར་ཚངས་པ་གསུམ་དབུས་ནས་ཡར་བྱོན་སྐབས།
ས་འབལ་ཚའི་ཆད་ལུང་ཐང་དུ་བཞུགས་མ་ཐག་སོ་ནག་གི་ཞིང་ཁ་ནས་བུ་མོ་ལོ་བཅུ་དྲུག་ཅན་
ཞིག་གི་འོ་མ་ཁྱེར་འོང་ནས་གསོལ་ཇ་དྲངས་སྐབས། ཁྱོད་ཀྱི་མིང་ལ་ཅི་ཟེར་ཅེས་དྲིས་པ་ན།
རྒྱལ་མོ་བྱམས་ཟེར་ཞེས་ཞུས་པས། རྟེན་འབྲེལ་ཤིན་ཏུ་ལེགས་པས། ཁྱོད་ཀྱི་རྒྱུད་ལ།
ས་འདིར་བོན་སྡེ་བརྒྱ་ཕྲག་དུ་མ་འབྱུང་ཞེས་ལུང་བསྟན་པས། རྗེས་སུ་སྡེ་བ་འདིའི་མིང་ལ་
བོན་བརྒྱ་ཞེས་བཏགས་པ་ཡིན། དེ་ནས་རིམ་གྱིས་འཕེལ་བ་ཚོ་གསུམ་དུ་གྱེས་ནས་གཅིག་ཆུ་
འགྲམ་གྱི་ཐང་དུ་གཞི་བཟུང་བའི་མིང་ལ་ཐང་ཚང་བཏགས། གཅིག་སྲིབ་ཕྱོགས་ཀྱི་ཀླད་
ནས་གཞི་བཟུང་བའི་མིང་ལ་ཁ་ཚང་ཞེས་བཏགས། གཅིག་གད་པ་མཐོན་པོའི་ཆག་མགོ་
- 132 -

ནས་གཞི་བཟུང་བའི་མིང་ལ་ཆག་ག་ཚང་ཟེར་བ་དེ་ད་ལྟའི་ཚོ་བ་ཆེན་པོ་གསུམ་གྱི་མིང་འདི་
ཡིན། དེ་རྗེས་ཐང་ཚང་ལ་འཇིག་རྟེན་པའི་མི་གྲགས་པ་ཅན་ཁྲོ་ཁོ་དང་ཚེ་དབང་ཞེས་སྤུན་
གཉིས་སྐྱེས། གཅེན་ཁྲོ་ཁོ་ལ་བུ་བདུན་ཡོད་པའི་རྒྱུད་འཕེལ་བ་ཚོ་བ་ལྔ་དྲུག་ཏུ་གྱེས། ད་ལྟ་
ནང་གསེས་ཚོ་བ་བརྒྱད་ཡོད་པར་རོང་འབྲོག་གཉིས་ལ་དུད་ཁྱིམ་ལྔ་བརྒྱ་དྲུག་ཅུ་ལྷག་ཡོད།
ཡང་ཁྲོ་ཁོའི་བུ་རྒྱུད་ཚ་བོ་ཞིག་ཕྱིར་སོ་ནག་ཏུ་བུ་སྐལ་བྱིན་པའི་སོ་ནག་བོན་པོ་ཚང་ཞེས་པའི་ཚོ་
བ་དུད་ཁྱིམ་བརྒྱ་ལྷག་ཙམ་ཡོད། དེ་ལ་སོག་ནག་བོན་ཕྲུག་ཐོག་འཛིན་ཞེས་ལྷ་སྔགས་ཏིང་
འཛིན་ལ་དབང་འབྱོར་བའི་གྲུབ་ཐོབ་སྙན་གྲགས་ཅན་ཞིག་བྱུང་། འདི་བོན་བརྒྱའི་བླ་་
རབས་སུའང་བརྩི། ཡང་བོན་བརྒྱའི་སྔགས་འཆང་རིག་འཛིན་དཔའ་མཁར་ཞེས་པ་ལུགས་
གཉིས་ལ་མཁྱེན་དཔྱོད་ཡངས་པ་ཞིག་བྱོན། ཡང་བོན་བརྒྱའི་རིག་འཛིན་དཔའ་མཁར་རྒྱལ་
གྱི་སྐུ་ཚ་རང་ཤར་རིག་གྲོལ་རྩལ་ལ་ཐུན་མོང་དུ་བོན་པོ་མཁར་རྩེ་ཞེས་མཁས་གྲུབ་གཉིས་
འཛོམས་ཀྱི་སྐྱེས་བུ་དམ་པ་ཞིག་ཀྱང་བྱོན། ཁོང་གིས་འགྲོ་མགོན་ཞབས་དཀར་བ་སོགས་བླ་
མ་དམ་པ་མང་པོའི་ཞབས་པད་བསྟེན་ནས། མདོ་སྨད་བྱང་རྒྱུད་ཀྱི་གཡུང་དྲུང་བོན་གྱི་
བསྟན་པའི་རྩ་ལག་ཆེན་པོར་གྱུར། ར་རྒྱ་དགོན་ཆེན་གྱི་གྲྭ་སྲི་བཅད། དེ་ནས་བཟུང་ར་རྒྱ་
དགོན་པ་ནས་བོན་བརྒྱ་བླ་རབས་རྣམས་སྐུ་སྲུང་གི་དཔོན་དུ་བཀུར། ཤིང་བཟའ་སྐུ་ཕྲེང་
རྣམས་ཀྱིས་བདག་རྐྱེན་གནང་། དེ་ནས་ཁོང་གི་སྐུ་ཚེ། ཆོས་རྗེ་རྒྱལ་བ་ཚུལ་ཁྲིམས་ཀྱི་ཡང་
སྲིད་གཡང་དྲུང་ཕུན་ཚོགས་མཁས་གྲུབ་འཇིགས་མེད་ཅེས་པ་ཐུན་མོང་དུ་བོན་བརྒྱ་ཨ་ལགས་
སྙན་ཁོ་ཞེས་སུ་གྲགས་པ་བྱུང༌། དེས་གྲུབ་མཐའ་རིས་མེད་ཀྱི་བླ་མའི་ཞབས་པད་བསྟེན།
དེ་ཡང་གསར་ཕྱོགས་ནས་ཁྲི་རྒན་འཇམ་པའི་དབྱངས། རྙིང་ཕྱོགས་ནས་པདྨ་ཐུགས་མཆོག་
རྡོ་རྗེ་སོགས་བླ་མའི་གཙོ་བོར་བསྟེན། མདོ་སྔགས་རིག་གནས་སོགས་གཞུང་ལུགས་དུ་མར་
སྦྱངས་པའི་མཐར་ཕྱིན་ནས་མཁས་པར་གྱུར། གྲུབ་མཐའ་རིས་མེད་ཀྱི་གདུལ་བྱ་རྗེས་སུ་
བཟུང་། ཁྲི་ཀ་རེབ་གོང་ཕྱོགས་སོ་སོས་བོན་གཤེན་གྱི་བླ་མར་བཀུར། རྒྱས་པར་གྲུབ་
མཐའ་སོ་སོའི་བྱུང་ཚུལ་ལས་ཤེས་པར་བྱའོ། །
བོན་ལོག་ནི་མགར་རྩེ་མཐིལ་ནས་མཆེད་ཅེས་ཀུན་གྱིས་གླེང་། དེ་ལྟར་ན་བོད་ཀྱི་རུས་
ཆེན་བཞིའི་ཞང་པོར་འོས་པ་སྒོ་ལྷ་སྡེ་དཀར་པོའི་རིགས་ལས་རུས་རྒྱལ་མོ་ཚོ་ཁག་བཅོ་བརྒྱད་
ཡོད་པའི་ནང་གསེས་མགར་ཞེས་བྱ་བའི་རུས་རྒྱུད་ཡིན་པར་ངེས། སྡེ་འདིར་མགར་རྩེ་བླ་མ་
ཁྲི་གསུམ་པ་ཞེས་ལོ་རྒྱུས་ཐོག་གྲགས་ཆེ་བ་དེ་ཉིད་དང་། གཞན་ཡང་གཤིན་རྗེ་ཁྲོས་པ་ལྟ་
བུའི་དཔའ་བ་དང་རྟུལ་ཕོད་པས་མི་བསྲུན་དགྲ་སྡེ་འཇོམས་པ་ལ་སྙིང་སྟོབས་དང་སྒྱུ་རྩལ་ལ་
བྱང་བའི་ལྕགས་ཀྱི་མིང་ཅན་སོགས་སྟག་ཤར་མང་དུ་བྱུང་ངོ༌། །
- 133 -

དཔྱི་ས་རོང་འབྲོག་གཉིས་ནི། 
ཞོ་འོང་དཔྱིས་ནས་ཆད་ཅེས་ཀུན་ལ་གྲགས། དེ་ལྟར་
ན་དྲང་སྲོང་ཞོ་འཐུང་གི་རུས་རྒྱུད་ཡིན་དགོས། འོན་ཀྱང་བཤད་ཚུལ་གཞན་ལ་མདོ་བ་དང་
རུས་རྒྱུད་མཐུན་ཞེས་པའི་ངག་རྒྱུན་ཡང་འདུག 
ཀ་ཅི་ཡན་ཆད་ན་རྒྱ་བོད་ལོ་རྒྱུས་སྟེང་དགེ་
མཚན་བཟང་པོ་ཡོད། སྡེ་འདིར་བསྟན་པ་སྔ་དར་གྱི་དུས་སུ་གྲུབ་ཆེན་འཕགས་པ་ལི་ཁྲོད་
དང༌ 
གཞན་མཁས་ཤིང་གྲུབ་པ་བརྙེས་པའི་སྐྱེས་ཆེན་དམ་པ་མང་ཙམ་བྱོན་པར་མངོན།
ཡིག་འབྲི་དང་ནུས་མཐུ་ཅན་གྱི་རྒྱུན་མ་ཆད། དཔལ་ལྡན་ལྷ་མོ་བྲན་ལྟར་འཁོལ་བའི་དཔྱི་ས་
མཐུ་བ་ཟེར་བའི་རྣམ་ཐར་ངོ་མཚར་ཅན་ཞིག་ཀྱང་མཆིས། དུས་ཕྱིས་གངས་ཅན་གྱི་མཁས་
དགུའི་མཛེས་རྒྱན་སྨྲ་བའི་དབང་ཕྱུག་ཆེན་པོ་རྗེ་དཀོན་མཆོག་བློ་གྲོས་རྒྱ་མཚོ་ཞེས་མཚན་
བརྗོད་པར་དཀའ་བ་དེ་ཉིད། རབ་བྱུང་བཅོ་ལྔ་བའི་ལྕགས་སྟག་དང་སྤྱི་ལོ1890ལོར་དཔྱི་
སའི་གོང་ཤོར་ཚང་གི་རུས་སུ་སྐུ་འཁྲུངས། དགུང་ལོ་དྲུག་གི་སྟེང་ཁུ་བོ་ཨ་ཁུ་ཧྲི་ལི་ནས་
འཕྲལ་སྦྱོར་གྱི་ཀློག་དང་འདོན་ཆ་ཆོས་སྤྱོད་བསླབ་པས་ལོ་གཅིག་ལ་ཚེགས་མེད་དུ་མཁྱེན།
དགུང་ལོ་བརྒྱད་ཀྱི་སྟེང་དགེ་བསྙེན་གྱི་སྡོམ་པ་བཞེས་ཏེ་དཔྱི་སའི་བན་གྱའི་གྲྭ་རྒྱུན་དུ་བཞུགས།
དགུང་ལོ་བཅུའི་སྟེང་གཟབ་གཤར་མཛེས་རྩལ་གྱི་ཡིག་གཟུགས་ཀྱི་བྲིས་དང་། སུམ་རྟགས་
དག་གསུམ་སོགས་བྲིས་ལག་བྱང་དང༌། - འདོན་ཁ་བྱང་དུ་གྱུར་ཏེ་ན་མཉམ་གྱི་ཁྲོད་ན་འགྲན་
ཟླ་བྲལ་བར་གྱུར། དགུང་ལོ་བཅུ་བདུན་གྱི་སྟེང་རྫོང་སྔོན་བློ་གྲོས་ཚང་ནས་བཀའ་ཆོས་མང་
པོ་གསན་ཅིང་དེ་ནས་བཟུང་དཔེ་གཟིགས་མ་ཆག་པར་མཛད། དགུང་ལོ་བཅོ་བརྒྱད་ཀྱི་
སྟེང་ནས་རྫོང་དཀར་དུ་ཕེབས་ཏེ་གཙང་དགེ་བཤེས་ཚང་ལས་སྔ་ཕྱིར་དཔེ་ཁྲིད་མང་པོ་གསན།
མེ་སྤྲེལ་ལོར་དྷི༔ 
ཚ་བཀྲ་ཤིས་ཆོས་སྡིངས་སུ་ཕེབས་ཏེ་ངེས་དོན་ཆོས་ཀྱི་རྒྱལ་པོ་ཞྭ་དམར་པཎྜི་
ཏའི་ཞབས་པད་གཙུག་རྒྱན་དུ་བཞེས་ཏེ་རབ་ཏུ་བྱུང་ཞིང་བསྙེན་པར་རྫོགས། དགེ་བའི་
བཤེས་གཉེན་བྱམས་པ་བློ་བཟང༌། མཛོད་དགེ་བློ་བཟང་རྒྱ་མཚོ། ཧོར་ཆེན་ཡེ་ཤེས་རྒྱ་
མཚོ་སོགས་བསྟེན་ཏེ་གཞུང་ལུགས་རབ་འབྱམས་ལ་སྦྱངས་པས་མཁས་གྲགས་ལྷ་ལམ་དུ་ཁྱབ།
རྗེ་གྲགས་པ་རྒྱ་མཚོ། འདུལ་འཛིན་འཇམ་དབྱངས་རྒྱ་མཚོ། སྐུ་མཆེད་བསྟན་པ་རབ་རྒྱས་
སོགས་ལས་བཀའ་བསྟན། རྗེ་ཡབ་སྲས་གསུམ་གྱི་གསུང་འབུམ་སོགས་བཀླགས་ལུང་མང་པོ་
གསན། ཐུན་མོང་པའི་རིག་པའི་གནས་ལ་ཞིབ་ཏུ་སྦྱངས། དགུང་ལོ་བཞི་བཅུའི་སྟེང་ཀ་
རིང་ཨེ་ཝཾ་དུ་ཕེབས་པ་ནས་བཟུང་ཡོངས་འཛིན་ཆོས་ཀྱི་རྒྱལ་བོ་བློ་བཟང་དཔལ་ལྡན་དང༌།
རྡོ་རྗེ་འཆང་འཇིགས་མེད་དམ་ཆོས་རྒྱ་མཚོའི་ཞབས་པད་ལོ་ཉི་ཤུའི་རིང་བསམ་སྦྱོར་གཉིས་
ཀྱིས་ཚུལ་བཞིན་བསྟེན་ཏེ་མདོ་རྒྱུད་རྒྱ་མཚོའི་གཞུང་ལ་མི་འཇིགས་པའི་སྤོབས་པ་བརྙེས།
ཁྱད་པར་རྗེ་བླ་མའི་སྙན་བརྒྱུད་ཀྱི་མན་ངག་འཛིན་པའི་མཁས་གྲུབ་ཆེན་པོའི་གོ་འཕང་མངོན་
- 134 -

དུ་གྱུར། རིག་པའི་གནས་ལྔ་ལ་མཁས་པའི་མཁས་པ་ཆེན་པོའི་རྒྱལ་ ཐབས་བདག་གིར་
བཞེས་ཏེ། རྡོ་རྗེ་འཆང་འཇིགས་མེད་པཎྜི་ཏའི་དྲུང་ཡིག་ཆེན་མོའི་འགན་བཞེས་ཏེ་ལེགས་
བཤད་རྩོམ་པའི་ཞབས་ཞུ་གང་ལེགས་ཞུས་པ་གསུང་རྩོམ་རྣམས་ཀྱི་སྦྱར་སྦྱངས་སོགས་སུ་
བསྔགས་བརྗོད་ཇི་ལྟར་གནང་བ་དེ་ལྟར་རོ། ། སྤྱིར་སྐལ་ལྡན་གྱི་གདུལ་བྱ་བསྐྱངས་ཤིང་ཁྱད་
པར་དུ་རོང་བོ་དཔལ་གྱི་དགོན་ཆེན་དུ་ཕེབས་ཏེ། ཁྲི་རྒན་སྤྲུལ་སྐུ་འཇམ་དབྱངས་འཕྲིན་
ལས་དབང་བོ་དང་། རྫོང་དཀར་སྐུ་ཞབས་འཇིགས་མེད་ཤེས་རབ་གྲགས་པ། རོང་བོའི་
འཇིགས་མེད་སྤྲུལ་སྐུ་འཇིགས་མེད་འཕྲིན་ལས་ལྷུན་གྲུབ། ནང་སོ་སྐུ་སྐྱེས། ཁ་སོ་མཆོག་
སྤྲུལ། བཟང་པོ་སྤྲུལ་སྐུ། སྒྲོ་ཚང་སྤྲུལ་སྐུ། རོང་བོ་ཐོས་བསམ་གླིང་གི་སྨྲ་བའི་དབང་
ཕྱུག་ཆེན་པོ་རྗེ་དགེ་འདུན་བསྟན་འཛིན། སྡེ་སྣོད་འཛིན་པ་སྟག་ཡན་དགེ་འདུན་རྒྱ་མཚོ་
སོགས་ཀྱིས་མཚོན་པའི་བླ་སྤྲུལ་དགེ་བཤེས་རིགས་པ་སྨྲ་བའི་ཚོགས་ལ་ཟབ་རྒྱས་ལེགས་པར་
བཤད་པའི་བགོ་སྐལ་གང་འདོད་དུ་བསྩལ། གཞན་ཡང་རང་དགོན་དང་སེང་གེ་གཤོང་
སོགས་ནས་ཚོགས་མང་དང་བན་སྔགས་དོན་གཉེར་ཅན་ཅི་རིགས་སུ་གང་འདོད་ཆོས་ཀྱིས་
ཚིམ་པར་བྱས། རྩོམ་པའི་རིགས་ཆེ་བ་མ་མཛད་ཀྱང་། རྩོད་ཡིག་གསང་འཛིན་མཚོན་
ཆའི་འཁོར་ལོ་གནང་བ་གཅིག་སུས་ཀྱང་རྩོད་མེད་མཁས་པའི་གྲགས་པ་དོན་ལྡན་དུ་གྲུབ་པ་
ཀུན་གྱིས་རྟོགས་ནུས་སོ། །སྤྱོད་འཇུག་ཤེར་ལེའུའི་འབྲུ་འགྲེལ། ཚུལ་གསུམ་ཁྱབ་སྒོ་སོགས་
ཐོར་བུ་ད་དུང་མང་ཞིག་ཡོད། ཁྱད་པར་དགེ་བྱེད་གླིང་བཏབ་ཚུལ་ནི། སྔར་དཔྱི་སའི་
བན་སྔགས་གཉིས་ཀ་འདུ་ཁང་རས་གུར་གཅིག་གི་ནང་དུ་འཚོགས། ཆོས་ཐོག་དང༌། མི་
ཤི་བར་བདུན་ཆོས་དང་དགོངས་ཞག་ལ་ཕེབས་ནས་བན་ཆོས་ཆོས་གོས་རེ་གྱོན་པ་མ་གཏོགས་
དུས་རྒྱུན་ཁྱིམ་པའི་ཆ་ལུགས་སུ་སྡོད་པ་ཡིན། རྗེས་སོར་ཆོས་སྤྱོད་འདོན་པའི་སྒྲས་ཕན་ཚུན་
གནོད་ཀྱིས་དོགས་ནས་རས་གུར་ཆེ་བ་རེ་བཟོས་ཏེ་སོ་སོར་བསྡད། དཔྱི་ས་རོང་ན་ད་དུང་
བན་སྔགས་གཉིས་ཀར་འདུ་ཁང་གཅིག་ལས་མེད། བན་གྱ་ལ། མཆོད་པ། ཆོས་ཐོག་
ལྔ་མཆོད་གསུམ་གྱི་སྲོལ་དང༌། སྔགས་པར་དུས་མཆོད། ཆོས་ཐོག བཀའ་བརྒྱད་་་
གསུམ་གྱི་སྲོལ་ཚུགས་ཡོད། རབ་རྒྱལ་ས་བྱི་ལོར་ཨ་ལགས་རི་སྒོམ་ཚང་གིས་ཞུས་པ་ལྟར་དཔྱི་
སའི་པཎྜི་ཏ་ཆེན་པོ་ཨ་ཁུ་ཚང་གིས་བན་གྱའི་ཆེ་གྲས་རྣམས་ལ་རབ་བྱུང་གི་སྡོམ་པ་བསྩལ།
ས་མོ་གླིང་གི་ལོར་དེ་དག་བསྙེན་པར་རྫོགས། ཡོངས་འཛིན་པཎྜི་ཏས། ངོ་མཚར་རིག་
པའི་གློག་འོད་དམར་པོའི་ལྕེ། ། གཡོ་བའི་གར་དང་ལྷན་ཅིག་ལེགས་བཤད་ཀྱི། ། དབྱར་
སྐྱེས་སྤྲིན་གྱི་རྔ་གསར་རྒོད་པའི་སྒྲས། ། ཀུན་གྱི་ཡིད་འཕྲོག་གང་དེར་གཏམ་འདི་གླེང་། །
ཞེས་བསྔགས་བརྗོད་གནང་ངོ༌། ། སྟག་ལོའི་དཔྱིད་དགོན་པའི་ས་བརྟག་བསླངས། སྒོས་
- 135 -

འདུ་ཁང་གི་རྨང་བཏིངས་ཏེ་དགེ་བྱེད་གླིང་གསར་ཏུ་བཏབ། ཡོས་ལོར་འདུ་ཁང་བཞེངས།
འབྲུག་གི་ལོ་ནས་བཟུང་སྟེ་དབང་ལུང་བཀའ་ཆོས་རྒྱུན་མ་ཆད་པར་གསུངས། ཤིང་རྟ་ལོར་
གཞི་གསུམ་གྱི་ཕྱག་ལེན་བཙུགས། ཆོ་འཕྲུལ་སྨོན་ལམ་ལ་རྗེ་ཡབ་སྲས་ཀྱི་གསུང་འབུམ་རེས་
མོས་སུ་འདོན་སྲོལ་བཙུགས། དུས་བཟང་གི་ཆོས་སྤྱོད་ཀྱི་སྲོལ་ཕལ་ཆེ་བ་སྔོན་ཡབ་རྗེ་སྐལ་
ལྡན་རྒྱ་མཚོ་དང་། ཁ་སོ་སྦྱིན་པ་དར་རྒྱས་རྣམས་ཀྱིས་བཙུགས་པ་ཕྱིས་སུ་བློ་བཟང་ལུང་
རིགས་རྒྱ་མཚོས་རྗེ་གསེར་ཁང་བ་ནས་བརྒྱུད་པའི་སྒྲུབ་མཆོད་ཀྱང་བཙུགས་ཡོད། ནང་རྟེན་
གྱི་སྐོར་ཡང་བསམ་གྱིས་མི་ཁྱབ་པ་བཞུགས། དེ་ལྟར་མདོ་རྒྱུད་རྒྱ་མཚོའི་དགོངས་དོན་ལ་
གཏུགས་པ་མེད་པའི་མཁྱེན་རབ་ཀྱི་སྣང་བ་འབུམ་གྱིས་ཉེ་བར་འཁྱུད་པས་འཛམ་གླིང་གི་རྒྱུན་
དུ་བཞེངས་པའི་པཎྜི་ཏ་ཆེན་པོ། ཐུན་མོང་དང་ཐུན་མོང་མ་ཡིན་པའི་ཉམས་རྟོགས་ཀྱི་
གཏེར་ཁ་ཀློང་དུ་བརྡོལ་བའི་མཛོད་ལ་འདོད་དགུར་དབང་བསྒྱུར་བས་འཁོར་འདས་རོ་་་
མཉམ་དུ་གཟིགས་པའི་གྲུབ་པའི་སློབ་དཔོན། འཇམ་མགོན་རྒྱལ་བའི་རང་སྲོལ་ནམ་མཁའ་
ཇི་སྲིད་བར་འཛིན་པའི་དོན་དུ་གངྒའི་བྱེ་སྙེད་ཀྱི་སྐུ་སྲོག་གཏོང་བ་ལའང་ཅི་མི་སྙམ་པའི་རྒྱལ་
སྲས་སེམས་དཔའ། རིས་སུ་མ་ཆད་པའི་དྲེགས་ལྡན་བྱེ་བའི་མཐོན་མཐིང་ལན་བུའི་ཅོད་
པན་གྱི་རྩེ་མོ་ལ་ཞབས་སེན་གྱི་པདྨོ་ཉེ་བར་བཀོད་པའི་དུས་གསུམ་རྒྱལ་བའི་གདུང་འཚོབ།
གྲུབ་མཐའ་རིས་མེད་ཀྱི་ཆེ་དགུས་གཙུག་ཏུ་བཀུར་ཀྱང་རློམ་པའི་འགྱིང་བག་རིང་དུ་བསྲིངས་
བའི་བཀའ་གདམས་པ་ཆེན་པོ། འཕྲིན་ལས་ཀྱི་མངའ་ཐང་འཛིན་མའི་མཐའ་ལ་རྒྱུས་ཀྱང་
བྱ་བྲལ་བརྟུལ་ཞུགས་ལས་མི་འདའ་བའི་སྒྲུབ་བརྒྱུད་ཀྱི་བདག་པོ། རང་དང་གཞན་གྱི་གྲུབ་
པའི་མཐའ་རྒྱ་མཚོའི་ཕ་རོལ་ཏུ་སོན་པས་ལུང་དང་རིགས་པའི་མཛོད་ལ་རྨོངས་པའི་ཐིབ་པོ་
བསལ་བ། བླང་དང་དོར་བྱའི་རྒྱུད་ཡང་དག་པའི་ལམ་ལ་སྦྱོར་པར་མཛད་པ། རྣམ་
འདྲེན་བླ་མ་སྐལ་ལྡན་རྒྱལ་མཚོའི་འཕྲིན་ལས་ཀྱི་ཁ་ལོ་བསྒྱུར་བ། གུས་ཞབས་པ་ཕྲན་བདག་
གི་ཚེ་རབས་ཀྱི་སྐྱབས་གནས་གཅིག་པུ། བཀའ་དྲིན་འཁོར་ཐབས་མ་མཆིས་པའི་མཚུངས་
མེད་ཆོས་ཀྱི་བཤེས་གཉེན་ཡོངས་རྫོགས་བསྟན་པའི་མངའ་བདག་ཆེན་པོ་རྗེ་དཀོན་མཆོག་བློ་
གྲོས་རྒྱ་མཚོ་ཞེས་མཚན་བརྗོད་པར་དཀའ་བ་དེ་འདྲ་ནི་ཉིན་སྐུར་ཙམ་མོ། གཞན་ཡང་དཔྱི་
ས་རི་ཁྲོད་པ་འོད་ཟེར། ཨ་ཁུ་བསམ་འགྲུབ་ཆེ་བ་བླ་མ་ནི་གུ་ཚང་གི་དགེ་རྒན་དཔྱི་སའི་
བྱམས་པ་མཁས་གྲུབ་སོགས་བྱ་བཏང་གི་ཚོགས་དང་། སྔོན་ཨ་མཐུའི་སྔགས་པ་གཡུ་རྔོག་གི་
ཐུགས་སྲས་དཔྱི་སའི་སྔགས་མཐུ་འདིས་མཁར་ཐོག་ལ་ཁ་ནས་དཔལ་ལྡན་ལྷ་མོ་བསྒྲུབ་ཚེ།
རལ་བ་གནམ་དུ་བཏགས། གཡས་གཡོན་དུ་ཚེར་མ་བཞག་སྟེ་ཆུ་བཅུད་ལེན་གྱིས་བསྒྲུབས་
པས་ཞལ་གཟིགས་གནང་བ་ཐོབ་པར་གྲགས། ད་དུང་ཨ་ཁུ་བྱམས་རྒན་ཚང་དང་། ངོ༌
– 136 —

མཚར་གཏམ་གྱི་བང་མཛོད་མཁར་བྱམས་གཡུང་མོ་སོགས་ཆོས་སྲིད་གཉིས་ཆར་ནས་མངོན་
པར་མཐོ་བའི་སྐྱེས་ཆེན་དམ་པ་མཐའ་ཡས་པ་བྱོན་ནོ། །
ཡང་དམེ་ཤུལ་ཞེས་པ་འདི་ལ་ཤོད་སྟངས་མི་འདྲ་བ་གསུམ་ཡོད་དེ། གནའ་མིའི་ངག་
རྒྱུན་ལ། མགོ་ལོག་ཨ་སྐྱོང་གི་ཡན་མོའི་བུ་ཀླུ་འབུམ་རྒྱལ་རང་གི་ནུ་བོ་ཀླུ་འབུམ་སྐྱབས་ཀྱིས་
སོག་དམག་གི་སྣ་ཁྲིད་ཡོད་པ་བསད་པས་དམེ་རྟ་ཟེར། དེ་ནས་དམེ་ཚང་དུ་ཐོགས། འདི་
བའི་བུ་འཇི་རོང་གིས་སོག་པོ་ལ་རྒོལ་བའི་བུ་དམེ་ཚེ་རྒྱལ་བྱམས་ཡིན། འདིས་ཇུ་ནང་གི་
དམག་ལ་མགོ་མ་བཏགས། སོག་དམག་གིས་ཅི་ནས་ཀྱང་མ་ཐུབ། རྗེས་ནས་དམག་སྐུང་
བརྒྱབ་ནས་བསྡད་དེ། མེ་མདས་རྨས་ནས་གསོན་པོར་བཟུང་སྟེ་རྟ་རྔ་ལ་བཏགས་ནས་རྟས་
འདུད་དུ་བཅུག་སྟེ་བསད་ཟེར། འདིའི་རྒྱུད་པ་དམེ་སོག་སྐོར་དུ་གྲགས། དེའི་ཤུལ་དུ་
གཞིས་ཆགས་པས་ན་དམེ་ཤུལ་ཟེར་རོ། ། ཞེས་བཤད། ཡང་མདོ་སྡེ་འབུམ་གྱི་སྲས་ཐ་ཆུང་
དབང་ཆེན་རྒྱལ་གྱིས་དམེ་བྱས་པས་ཁོའི་རྒྱུད་དམེ་ཤུལ་ཁ་གསུམ་གྱི་སྤྱི་མིང་ལ་དམེ་ཤུལ་ཟེར་
དོན་དེ་ཡིན་པར་བཤད། ཡང་འགའ་ཞིག་གིས་མདོ་སྨད་དུའང་ལྡོང་ཤུལ་ཆེན་བཅོ་བརྒྱད་
དུ་གྲགས་པ། དབལ་ཤུལ། བདུད་ཤུལ། ཐར་ཤུལ། མགོན་ཤུལ། མཁར་ཤུལ་
སོགས་ཀྱི་ནང་ཚན་ཡིན་ཟེར། འདི་ལ་རོང་འབྲོག་གཉིས་ཡོད། །
སྨིན་ཤོག་ནི་རོང་བོ་སྡེ་བདུན་ལ་གཏོགས། རེབ་གོང་ནང་ལོགས་ཀྱི་སྒོ་སྲུང་བཞིའི་
ནང་ཚན་ཡིན། སྡེ་འདིར་ཁྲི་རབས་བཅུ་བཞི་བ་ཆོས་ཚུལ་རྒྱ་མཚོའི་བང་མཛོད་དྲུང་ཡིག་བློ་
བཟང་རྒྱ་མཚོ་ནི། ལྡོང་རུས་ ཤུལ་ཆེན་བཅོ་བརྒྱད་ཀྱི་ནང་ཚན་དམེ་ ཤུལ་ དུ་འཁྲུངས།
ཆུང་དུས་ནས་ཡི་གེ་འབྲི་ཀློག་དཀའ་ཚེགས་མེད་པར་མཁྱེན། བཅུ་གཅིག་པ་ལ་བདེ་ཆེན་
སྒོམ་པ་མཁྱེན་ཡངས་བློ་གསལ་རྫོང་དམར་དུ་བཞུགས་པའི་དྲུང་དུ་བྱོན་འཇིགས་བྱེད་ཀྱི་
དབང་གསན། བཅུ་གསུམ་པ་ལ་རབ་ཏུ་བྱུང་། ཐོས་བསམ་གླིང་ནས་མཁན་ཆེན་དགེ་
རྒྱམ་དང་། འཇིགས་མེད་དབང་པོ་སོགས་སྔ་ཕྱིར་བླ་མ་བརྒྱ་རྩ་བསྟེན་ནས་བོད་ན་བཞུགས་
ཚད་ཀྱི་ཆོས་རྒྱུན་ལྷག་མེད་དུ་གསན། མཁན་ཆེན་རིན་པོ་ཆེའི་ཕྱག་དཔེ་པོད་བརྒྱ་ཕྲག་
བརྒལ་བའི་ཡི་གེ་བྲི་བཤུས་དང་མཆོད་དཔོན་སོགས་མཉེས་པ་ཁོ་ན་བསྒྲུབས། ལམ་རིམ་
དམིགས་ཁྲིད་དང་བདེ་གསང་འཇིགས་གསུམ་དང་བཅས་པའི་རིམ་གཉིས་ཀྱི་ཉམས་བཞེས་སྐུ་
ཚེ་དང་བསྙོམས། ཚུལ་ཁྲིམས་དག་ཅིང་འདོད་ཆུང་ཆོག་ཤེས་ཀྱིས་ཀུན་སྤངས་ཤ་སྟག་གི་
བརྟུལ་ཞུགས་ལྷུར་བཞེས་གནང་། ཤར་བླ་བྲང་རང་ནས་བླ་ཆས་སོགས་མཐུན་རྐྱེན་གནང་
སྟེ་རྒྱུད་ཁྲིར་བསྐོས། འཆད་སྤེལ་རྒྱ་ཆེ་བས་ཤར་སྤྲུལ་པའི་སྐུ་དགེ་འདུན་འཕྲིན་ལས་རབ་
རྒྱས། མཁན་ཆེན་ སྤྲུལ་ སྐུ་ དོན་ ཡོད་ རྒྱ་ མཚོ། རྒྱལ་ མཁན་ སྤྲུལ་ སྐུ་ བསྟན་ པའི་ཉི་མ།
- 137 -

བིས་པ་ངག་དབང་མི་ཕམ་ཟླ་བ། ཨ་ཁྱུང་ངག་དབང་མཁྱེན་རབ་སོགས་སློབ་མ་མང་དུ་ཐོན།
བྲག་དཀར་སྔགས་རམས་པའི་རྣམ་ཐར། མགོན་པོའི་གཏོར་སྒྲུབ་སོགས་གསུང་རྩོམ་ཡང་ཁ་
ཤས་སྣང་། དགུང་ལོ་མཐོན་པོ་ལ་གཤེགས། ཡང་མཁན་ཆེན་སྐུ་ཕྲེང་གཉིས་པ། དམེ་
ཤུལ་མཁན་པོ། དམེ་ཤུལ་སྔགས་རམས་པ། བཀྲ་ཤིས་འཁྱིལ་བའི་དགེ་བཤེས་དཀོན་
མཆོག་བསམ་འཕེལ་སོགས་བྱོན། ད་དུང་དམེ་ཤུལ་ཨ་ཁུ་མཆོག་གྲུབ་ཚང་ཞེས་སྔ་འགྱུར་
བསྟན་པའི་གསལ་བྱེད་ཆེན་པོ་ཞིག་ཀྱང་བྱོན། འདི་བས་ཟབ་མོ་སྔགས་ཀྱི་གནད་དང་།
བསླབ་བྱ་སོགས་མང་དུ་གསུངས། ལྷག་པར་སྐྱེ་བོ་ཕོ་མོ་ཡོངས་ཀྱིས་གོ་སླ་བའི་དམེ་ཤུལ་ས་
བསྟོད་ཅེས་གཙོ་ཆེར་སྲིད་ལུགས་དང་འབྲེལ་བ་ཞིག་ཀྱང་གསུངས་པར་བརྟེན། ཕྱི་ནང་གི་
གྱོད་ངན་ཁ་མཆུ་རང་འགྲིགས་སུ་སོང་བར་གྲགས། · ཡང་དམེ་ཤུལ་ཚོ་ཁག་བདུན་ནས་སྐྱེ་བོ་
དཔའ་རྩལ་ཅན་ཡང་མང་དུ་བྱུང༌། དམེ་ཤུལ་ལུང་པའི་རྟ་སའི་ཐང་དང་ཁད་ཉེ་བའི་བྲག་
སྐྱིབས་ཤིག་ན། གནའ་དུས་བྱུང་བ་ཡ་རོང་བུ་མོ་ལྷ་རིས་སུ་གྲགས་པའི་རྣལ་འབྱོར་མ་དེ་ཉིད་
ཀྱི་གདུང་བཞུགས་པའི་མཆོད་རྟེན་ཞིག་ཀྱང་ཡོད། འདིའི་ལོ་རྒྱུས་ལྷ་སྒྲུང་དང་འདྲ་བ་ཞིག་
ཡུལ་འདིའི་རྒན་རྒོན་རྣམས་ལ་བཤད་རྒྱུ་འདུག་ཀྱང་ཆ་ཚང་ཞིག་མ་ཐོས་ལ། གང་ལྟར་ཡང་
ཕྱུག་པོ་འབྱོར་ལྡན་ཞིག་གིས་བུ་མོ་ཞིག་ཡིན་པས་དང་པོ་ཕ་ཁྱིམ་ན་ཡོད་དུས་འཚོ་སྐྱོང་དང་།
དེ་ནས་རྒྱ་ཡུལ་དུ་གནས་ལ་བརྫངས་སྐབས་འཁོར་བའི་བྱ་བ་ལ་སྐྱོ་ཞིང་ཞེན་པ་གཏིང་ནས་
ལོག་སྟེ་ཡོ་བྱད་མང་པོ་ཁྱེར་ནས་དབུས་སུ་ཕྱིན་ཏེ་དགེ་བ་རྒྱ་ཆེར་བསྒྲུབས། དེ་ནས་དགེ་བའི་
བཤེས་གཉེན་མང་པོ་བསྟེན་ཏེ་སྒོམ་སྒྲུབ་ཁོ་ན་མཛད་པས་རྟོགས་པ་ཁྱད་པར་ཅན་བརྙེས།
ཕྱིས་རང་ཡུལ་དུ་འབྱོན་སྐབས་རྒོད་ཐང་དཀར་ཞིག་ཏུ་སྤྲུལ་ནས་ཕེབས་ཏེ་བབས་པའི་སར་
དེང་སང་ཐང་དཀར་ཀླད་དུ་གྲགས། འདི་ནས་ཀྱང་ར་མ་དཀར་མོ་ཞིག་གི་འོ་མ་ཙམ་ལ་འཚོ་
བ་མཛད་ནས་སྒོམ་སྒྲུབ་རྒྱ་ཆེར་གནང་བ་ཞིག་ཡིན། ཕྱིས་སུ་ར་མ་དཀར་མོ་དེ་ཉིད་ཤི་བའི་
རུས་པའི་སྟེང་དུ་ཡང་ཡིག་འབྲུ་རང་བྱོན་དུ་ཡོད་པར་གྲགས་ལ། ད་ལྟ་འདིའི་གདུང་རྟེན་གྱི་
འཁྲིས་སུ་ར་མའི་རུས་པ་ཡོད་པའི་མཆོད་རྟེན་བཞུགས་ཤིང་དེ་ལ་ར་མ་དཀར་མོའི་མཆོད་རྟེན་
ཞེས་ཟེར། ཡང་སྡེ་འདི་ནས། བན་ཤུལ། ཐར་ཤུལ། བདུད་ཤུལ་གསུམ་བྱང་ཕྱོགས་
སུ་གྱེས། དེ་དག་ལས་ཀྱང་། དབལ་ཤུལ་དང་། ཡབ་ ཤུལ་གཉིས་ལྷོ་ཕྱོགས་སུ་གྱེས།
ཀ ཤུལ་ནི་རང་གནས་སུ་གཏན་སྡོད་བྱས་སོ། ། ཡུལ་གྲུ་འདི་ནི་ཞིང་ནགས་ཕྱུགས་གསུམ་
འཛོམས་པའི་ཡུལ་ལྗོངས་ཤིན་ཏུ་མཛེས་པ། གཏེར་རྫས་ཐོན་ཁུངས་སོགས་ཕུན་སུམ་ཚོགས་
པའི་ས་ཆ་ལྷུན་གྱིས་གྲུབ་པ་ཞིག་ཡིན་ནོ། ། །
ཡང་མགོན་ཤུལ་ཟེར་བ་རུས་མིང་ཡིན་ཏེ། བདུད་ཤུལ། བན་ཤུལ། ཕན་ཤུལ།
— 138 —

དམེ་ཤུལ། སྨན་ཤུལ། དབལ་ཤུལ། རག་ཤུལ། ཧོར་ཤུལ། ཕྱག་ཤུལ། གཉན་
ཤུལ། ཐར་ཤུལ། ནག་ཤུལ། དམག་ཤུལ། ཀ ཤུལ། རོང་ཤུལ། ཡག་ཤུལ།
དྲག་ ཤུལ། རང་མིང་སྟེ་ལྡོང་རིགས་ ཤུལ་ཆེན་བཅོ་བརྒྱད་དུ་འབོད་པ་འདི་རྣམས་ཀྱང་
གདོང་དམར་བོད་ཀྱི་རུས་མིང་ཡིན་ པའི་ ཐོག་ རྩ་བའི་རུས་ཆེན་དྲུག་སྟེ། བསེ། རྨུ།
ལྡོང་། སྟོང་། དབྲ། འབྲུ་བཅས་བསྣན་པས་དྲུག་གོ དེ་ལ་ནང་གསེས་ཀྱིས་དབྱེ་ན་
རུས་མིང་མི་འདྲ་བ་བརྒྱ་དང་བཞི་བཅུ་ལྷག་ཙམ་ཡོད། དེ་ཡང་མགོན་ཤུལ་རོང་འབྲོག་
གཉིས་ཀྱི་ཆད་ཁུངས་ལ་བཤད་སྲོལ་མི་འདྲ་བ་སྣ་ཚོགས་ཡོད་དེ། གང་ལྟར་མགོན་ཤུལ་དང་།
ཞོ་འོང་ཀ ཤུལ། ཡར་ནང་འཛོམས་ལུང་། ཧོར་སྡེ་ཆེན། མདོ་བའི་འབྲོ་ཚང་རྣམས་
དཔལ་ ལྡན་ ས་སྐྱ་ལས་ གྱེས་ཟེར་ བ་འདི་ ཁུངས་ དག་ པར་འདོད། འདི་ ལ་ དཔོན་ སྐོར།
ཕྱུག་སྐོར། མགུར་ཆུང་། སོག་སྐོར། སྒར་བ། ནག་གདོང་། ལྕགས་སོ། བར་
སྐོར་སོགས་རྩ་བའི་ཚོ་ཁག་དགུ་ཙམ་ཡོད་པར་སྣང་། དེ་ལ་ནང་གསེས་ཀྱིས་དབྱེ་ན་མང་དུ་
མཆིས་སོ། །
སྡེ་འདིར་གྲུབ་ཆེན་སྐལ་ལྡན་རྒྱ་མཚོའི་དངོས་སློབ་མགོན་ཤུལ་ཀུན་དགའ་ཆོས་འཕེལ་
རྒྱ་མཚོ་འཁྲུངས། འདི་བའི་སྐུ་ཕྲེང་ཐོག་མ་ནི་མགར་རྩེ་བླ་མ་ལྕགས་ཕྲེང་ཅན་ཡིན་ཞིང་།
ཁོང་མྱ་ངན་ལས་འདའ་ཁར་ཕྱི་མར་དཔོན་ཆེ་ཁག་ཅིག་གི་ཉེ་ཆར་དགེ་བའི་བཤེས་གཉེན་གྱི་
རྣམ་པས་དམ་ཆོས་རྣམ་དག་ཅིག་བྱེད་པར་ཤོག་ཅིག་ཅེས་སྨོན་ལམ་བཏབ་པ་ལྟར། ངོ་
མཚར་བའི་ལྟས་དང་བཅས་ཏེ་ཧོར་དཔོན་པོ་ཀླུ་རྒྱལ་བྱམས་ཀྱི་ཚ་བོར་འཁྲུངས་པ་ནི་མགོན་
ཤུལ་དཔོན་སློབ་ཀུན་དགའ་ཆོས་འཕེལ་ལགས་སོ། ། ཆུང་བའི་དུས་ནས་བྱང་ཆུབ་ཀྱི་སེམས་
རིན་པོ་ཆེ་རྒྱུད་ལ་སྐྱེས། དགེ་ སྦྱོར་ ལ་ བརྩོན་ ཞིང་ རིག་ པའི་ གནས་ ཐམས་ ཅད་ མཁྱེན།
གྲུབ་ཆེན་ཆོས་པ་ཡབ་སྲས་ལས་ཟབ་རྒྱས་ཀྱི་གདམས་པ་མང་དུ་གསན། ཡི་དམ་གྱི་བསྙེན་པ་
མང་དུ་མཛད། བླ་མའི་ལུང་བསྟན་བཞིན་དབུས་གཙང་དུ་ཕེབས། པན་ཆེན་བློ་བཟང་
ཆོས་རྒྱན་དང་མཇལ་ཏེ་ཆོས་མང་དུ་ཞུས། སེར་འབྲས་དགེ་གསུམ་ལས་གཞུང་བཀའ་པོད་
ལྔ་སོགས་ལ་སྦྱངས་པ་དཔྱིས་ཕྱིན་པར་མཛད། སྨད་རྒྱུད་གྲྭ་ཚང་དུ་བཞུགས་ནས་སྔགས་ལ་
སྦྱངས་ཤིང་ཉམས་རྟོགས་ལྷག་པར་རྒྱས་པས་ཨ་མདོའི་བླ་མ་རྟོགས་མཐོར་གྲགས། རྭ་སྒྲེང་
དུ་ཕེབས་ཏེ་གཟིམ་སྤྱིལ་བཞེངས་ནས་གཏན་དུ་བཞུགས་རྩིས་མཛད་པར་སློབ་མ་མང་དུ་
འདུས་པ་ཉམས་ལེན་གྱི་གེགས་སུ་གཟིགས། གཟིམ་སྤྱིལ་གྱི་སྒོ་འདམ་སྦྱར་གྱིས་ཟླ་བ་རེ་རེ་ལ་
བཞེས་ཆས་ཅུང་ཟད་མཚམས་ཁུང་ནས་ལེན་པ་མ་གཏོགས་སུ་དང་ཡང་ངག་མི་འདྲེས་པར་
བཞུགས་པའི་ཚེ། ཨ་མདོ་བླ་མ་སྒོ་འབྱར་དུ་གྲགས། དེའི་ཚེ་དཔལ་ལྡན་ལྷ་མོའི་ཞལ་
– 139 -

མངོན་སུམ་དུ་བསྟན་ཏེ་རང་ཡུལ་དུ་ཕེབས་དགོས་པའི་སྐུལ་མ་མཛད་པ་དང༌། རྒྱལ་བོ་ཇུ་
ནང་གིས་གདན་འདྲེན་བཀའ་ཤོག་ནན་ཅན་བྱུང་བ་སོགས་ལ་བརྟེན་ནས་རང་ཡུལ་དུ་ཕེབས་
པའི་ལམ་ཁར་རྒྱལ་མེ་ཏོག་ཐང་ནས་ཞག་བཞུགས་གནང་ཚེ། མནལ་ལམ་དུ་བུད་མེད་ནག་
མོ་ཞིག་གིས་ཁྱེད་རང་ཡུལ་དུ་ཕེབས་པ་ངོ་མཚར་ཆེ། རྟེན་དང་དམ་རྫས་འདི་ལས་མི་དགོས་
དབྱངས་ཡིག་ཆོས་འཁོར་རྒྱལ་ན་ཡོད་གསུངས་པས་ཁོང་འོད་གསལ་ལས་བཞེངས་པ་ན་དབུ་
སྔས་སུ་ཙན་དན་དམར་པོ་ལས་གྲུབ་པའི་ལྷ་མོའི་སྐུ་རང་བྱོན་ཁྲུ་གང་བ་དང༌། སྦུབ་ཆ་
ཚངས་པའི་དབྱངས་ལྡན་སོགས་དམ་རྫས་མང་དུ་ཡོད་པ་བསྣམས་ནས་ཆོས་འཁོར་རྒྱལ་དུ་
ཕེབས། ལྷ་མོའི་དབྱངས་རྟ་ངག་གསུམ་ཐམས་ཅད་རྫོགས་པར་གསན། རང་བྱོན་གྱི་སྐུ་
དང་རོལ་ཆ་འདི་གཉིས་ད་ལྟའང་ཡོད། ཝང་ཇུ་ནང་གི་གཙོ་བྱས་མཚོ་སྔོན་གྱི་དཔོན་ཉི་ཤུ་རྩ་
བརྒྱད་སོགས་བོད་སོག་གཉིས་ཀྱི་མཆོད་གནས་སུ་གྱུར། དེ་ནས་སྒྲུབ་པ་ལ་གཞོལ་བའི་ཕྱིར་
བདེ་ཆེན་ཆོས་སྡིངས་ཀྱི་རི་ཁྲོད་དང་སྒྲུབ་སྡེ་བདེ་ཆེན་བཀྲ་ཤིས་ཆོས་གླིང་གསར་འདེབས་
གནང་། གྲུབ་རྟགས་དང་མངོན་ཤེས་ལ་ཐོགས་པ་མེད་རྒྱ་བོད་སོག་གསུམ་གྱི་དཔོན་པོ་དག་
གིས་གོ་གནས་དང་ས་ཆུ་ནགས་གསུམ་གྱི་ཆོ་ལོ་མང་དུ་ཕུལ་ཀྱང་བདག་བྱ་བཏང་ཡིན་གསུངས་
ནས་བདག་གིར་མ་བཞེས། མགར་རྩེའི་བྱམས་པའི་མཚོན་སྐུ་གསུང་ཐུགས་རྟེན་གྲགས་མང་
བཞེངས། མཁས་གྲུབ་ཉིས་ལྡན་གྱི་བུ་སློབ་སའི་དྲེག་པ་ལ་འགྲན་པ་བྱུང་། ཁོང་གི་ཚ་བོ་
དཔོན་སློབ་ནོར་བུ་རྒྱ་མཚོ་དང་། གཅུང་ཚུལ་ཁྲིམས་རྒྱ་མཚོ་རྣམ་གཉིས་ནས་གདན་ས་རིམ་
པར་བསྐྱངས་ཤིང་། ཁྱད་པར་དུ་དཔོན་པོ་ནོར་བུ་རྒྱ་མཚོས་རབ་བྱུང་བཅུ་གཉིས་པའི་ཆུ་
སྤྲེལ་དང༌། སྤྱི་ལོ1692ལོར་དགོན་པ་སྤོར་ཏེ་གསར་འདེབས་མཛད་པ་ད་ལྟའི་དགོན་པ་
འདི་ཡིན། རྗེ་འདིས་བརྩམས་པའི་གསུང་རྩོམ་ཡང་མདོ་སྔགས་རིག་གནས་ཀྱི་སྐོར་སོགས་
མང་དུ་མཆིས་སོ། ། ཡང་སྤྲུལ་སྐུ་འཇམ་དབྱངས་བསྟན་པའི་རྒྱལ་མཚན་ནི་མགོན་ཤུལ་
དཔོན་དགེ་ཚང་ནས་འཁྲུངས། སྐུ་གོང་མའི་གདན་སར་བཞུགས་ནས་སངས་རྒྱས་ཀྱི་བསྟན་
པ་འཛིན་སྐྱོང་སྤེལ་གསུམ་རྒྱ་ཆེར་བགྱིས། གདན་རབས་ལྔ་བ་ཡོངས་རྫོགས་བསྟན་པའི་
མངའ་བདག་ཁྲི་རྒན་འཇམ་དབྱངས་ཐུབ་བསྟན་རྒྱ་མཚོ་ནི་དགོན་ཤུལ་སྒར་བ་རུ་རབ་བྱུང་
བཅུ་བཞི་བའི་མེ་སྟག་སྤྱི་ལོ1866ལོར་སྐུ་བལྟམས། ཁོང་གི་སྐུ་ཚེ་གང་བོར་བསྟན་པ་དང་
2
འགྲོ་བའི་དོན་ཁོ་ན་མཛད་ཚུལ་རྣམ་ཐར་དུ་གསལ་བ་ལྟར་དང་གཞན་ཡང་སྐྱེས་སྦྱངས་ཀྱིས་
ཐོབ་པའི་ཤེས་རབ་ཆེ་བ། གཞུང་ལུགས་འབུམ་དགུས་མགྲིན་པ་མཛེས་པ། མཁས་པ་ཆེན་
RA 
པོའི་རྒྱལ་ཐབས་ཟིན་པ། བཀའ་རབ་འབྱམས་སྨྲ་བའི་བཤེས་གཉེན་ཆེན་པོ་སྟག་གེ་བློ་
A 
བཟང་བཀྲ་ཤིས་རྒྱ་མཚོ། ལུང་རིགས་གནམ་ལྕགས་ཀྱི་རྡོ་རྗེས་རྒོལ་ངན་བྲག་རི་ཕྱེ་མར་
- 140 —

འཐག་པའི་ཚོ་འདུའི་མཁན་སྤྲུལ་རིན་པོ་ཆེ། མཁྱེན་བརྩེ་ནུས་པའི་མངའ་བདག་འཇམ་
དགོན་བསྟན་པའི་གསལ་བྱེད་ཆེན་པོ་མགར་རྩེ་མཆོག་སྤྲུལ་རིན་པོ་ཆེ་དང༌། ལུགས་གཉིས་
ཟུང་འབྲེལ་གྱི་མངའ་ཐང་འགྲན་ཟླ་དང་བྲལ་བའི་སྨན་འཚོང་སྐུ་ཕྲེང་བཞི་བ་བློ་བཟང་ཚུལ་
ཁྲིམས་རྒྱ་མཚོ་སོགས་མང་དུ་བྱོན་པ་ལས། སྨན་འཚོང་སྐུ་ཕྲེང་བཞི་བ་བློ་བཟང་ཚུལ་ཁྲིམས་
རྒྱ་མཚོ་ནི་གོང་ས་སྐྱབས་མགོན་བདུན་པ་ཆེན་པོ་ལས་རབ་ཏུ་བྱུང་། སེང་གེ་གཤོང་གི་ཁྲི་
བསྐྱངས་པ་དང་བྱམས་ཁང་བཞེངས་པ་ལ་ཞལ་འདེབས་གནང་སྦྱིན་མི་ཉུང་བ་བསྩལ། རོང་
བོ་གྲྭ་ཚང་དང་དགའ་ལྡན་བྱང་རྩེ་ཆོས་གྲྭ་གཉིས་ནས་སློབ་གཉེར་གནང་། སྨན་གྱི་འགྲོ་ཕན་
རྒྱ་ཆེ། བསྟན་པ་ཉམས་གསོའི་སྐབས་རྡོ་རྗེ་རྫོང་གི་འདུ་ཁང་གསར་བཞེངས་དང་དགོན་
པའི་ཉེ་འདབས་སུ་མ་ཎི་འཁོར་ཆེན་དུང་ཕྱུར་ལྔ་བཅས་བསྐོར། ཐམས་ཅད་མཁྱེན་པ་པཎ་
ཆེན་སྣང་བ་མཐའ་ཡས་ཉིད་ནས་ཀྱང་ཐུགས་བརྩེ་ཧ་ཅང་ཆེན་པོ་གནང་ཡོད་པས། མགོན་
ཤུལ་དང་བསང་ཁོག་གཉིས་ཀྱི་གྱོད་གཞིར་པཎ་ཆེན་རིན་པོ་ཆེའི་བཞུགས་ཁྲི་ནང་རྟེན་བྱས་ཏེ་
དབྱེན་བསྡུམས་མཆོད་རྟེན་ཆེན་པོ་སྐོར་ལམ་མ་ཎིའི་འཁོར་ལོས་གང་བ་བཅས་བཞེངས།
རེབ་གོང་རོང་ཕྱོགས་འདིར་བྱམས་ཆེན་མིང་གྲགས་ཅན་བཞི་སྟེ། བདེ་ཆེན་བྱམས་པ།
མགར་རྩེ་བྱམས་པ། སྒ་རུའི་བྱམས་པ། མཁར་གོང་བྱམས་པ་བཞིའི་ནང་ཚན་བདེ་ཆེན་
བྱམས་པ་རྟེན་བརྟེན་པ་སྔར་ལོ་རྒྱུས་ཐོག་བྱུང་མ་མྱོང་བ་ཞིག་ལོ་གཅིག་བཞེངས་ནས་གྲུབ།
རོང་བོ་དགོན་ཆེན་དུ་གོང་ས་སྐྱབས་མགོན་བདུན་པ་ཆེན་པོའི་སྐུ་གདུང་མཆོད་རྟེན་གྱི་སྒོ་རྒྱན།
རྒྱུད་དུས་རྣམ་གཉིས་ལ་བཀའ་འགྱུར་ཚར་རེ། གྲྭ་ཚང་གི་འདུ་ཁང་གསར་བཞེངས་བགྱིད་
པའི་སྐབས་སྒོར་ཉི་ཁྲིའི་ཞལ་འདེབས་ཕུལ། རོང་བོ་དགོན་པའི་ནང་རྟ་མགྲིན་ལྷ་ཁང་སུམ་
བརྩེགས་མ་དང་པཎ་ཆེན་རིན་པོ་ཆེའི་གཟིམ་ཁང་རྡོ་རྗེ་ཕོ་བྲང་། སྨན་འཚོང་བླ་བྲང་བཅས་
གསར་བཞེངས་གནང་བ་དང་། ལོ་རེ་བཞིན་རོང་བོ་དགོན་པའི་གཞུང་ལ་སྒོར40000ཕུལ་
བ་དང༌། པཎ་ཆེན་རིན་པོ་ཆེའི་དུས་མཆོད་ཀྱི་འཐེབ་རྩ་སོགས་བཞག་ནས་ཞབས་འདེགས་
ཞུས། གསང་ཆེན་བསྟན་པའི་མངའ་བདག་ཆེན་པོ་ཁྱུང་དགོན་སྐུ་ཕྲེང་ལྔ་བ་ཨོ་རྒྱན་བདུད་
འདུལ་ཆེ་མཆོག་ཁྲག་འཐུང་རྩལ་མཆོག་ནི། རབ་བྱུང་བཅུ་དྲུག་པའི་མེ་སྟག་ལོར་མགོན་
ཤུལ་དཔོར་སྐོར་དུ་སྐུ་འཁྲུངས། རྣམ་ཐར་ཅུང་ཟད་ཅིག་ཁྱུང་དགོན་སྐུ་ཕྲེང་རིམ་བྱོན་གྱི་
རྣམ་ཐར་དུ་གསལ་བ་ལྟར་རོ། ། གཞན་ཡང་སྒར་བའི་སྔགས་འཆང་ཕུན་ཚོགས་ཞེས་པ་ཀིརྟི་
རིན་པོ་ཆེ་དང་དམེ་རྒྱལ་པོ་གཉིས་ཀྱིས་མཆོད་གནས་ཀྱི་དཔོན་དུ་བཀུར་བའི་མཚན་སྙན་ཅན་
དེ་དང་ངོ་མཚར་གཏམ་གྱི་བང་མཛོད་དགེ་བྱིས་ཕོ་རོག་ཅེས་པས་རེབ་གོང་ཕུར་ཐོགས་སྟོང་
ལྡན་གྱི་དགེ་བསྐོས་དང་ཁྲི་ཡང་ཡང་བསྐྱངས་པ་དང་། མགོན་ཤུལ་བླ་སྔགས་བརྒྱད་ཅུ་
— 141 -

སོགས་ལོ་རྒྱུས་ཐོག་སྲིད་ན་སྙན་གྲགས་ཆེ་བའི་བསྟན་འཛིན་གྱི་སྐྱེས་བུ་མང་དུ་བྱོན་། མགོན་
ཤུལ་སྔགས་མང་གི་ཆོས་རྒྱུན་དཔལ་ཆེན་ནམ་མཁའ་འཇིགས་མེད་རིན་པོ་ཆེ་དང་། མགྲོ་
མགོན་ཁྱབ་གདལ་ཀློང་ཡངས། ཁྱུང་དགོན་གསུམ་པ་ཀུན་བཟང་འཇིགས་མེད་རྒྱ་མཚོ་
སོགས་རེབ་གོང་སྔགས་མང་གི་བླ་མ་དག་ལས་བརྒྱུད་པའི་ཨོ་རྒྱན་སྨིན་གྲོལ་གླིང་གི་ཆོས་ཚན་
ཤ་སྟག་ཡིན་ཚུལ་ཁོང་རྣམས་ཀྱི་རྣམ་ཐར་དུ་གསལ་བ་ལྟར། རེབ་གོང་སྔགས་མང་གི་སྒྲུབ་གྲྭ་
གཉིས་པ་ཡིན་པར་མ་ཟད་དགེ་བསྐོས་དང་དབུ་མཛད་སོགས་ལས་སྣེའི་ཁག་རྣམས་ཀྱང་ཁྱུང་
དགོན་མི་འགྱུར་རྡོ་རྗེ་གླིང་ནས་བསྐོ་བཞག་གནང་དགོས་འདུག དེ་ཡང་འགྲིག་ལམ་ཀུན་
སྤྱོད་ཀྱི་རིམ་པ་ཡང་བློ་བཟང་ཚུལ་ཁྲིམས་རྣམ་རྒྱལ་གྱིས་མཛད་པའི་བཅའ་ཡིག་ཆེན་མོའི་ནང་
ལྟར་ཡིན། ཡང་གནམ་སའི་དབང་ཕྱུག་སྟོབས་ཀྱི་འཁོར་ལོས་བསྒྱུར་བ་ཆེན་པོ་ཀཿ ཐོག་
དཔོན་པོ་བློ་བཟང་ནས་བཟུང་སྟེ་རང་གི་འབངས་འཁོར་ཐམས་ཅད་ལྷའི་བདེ་སྐྱིད་ལ་བཀོད་
པའི་མཛད་ཁྱབ་ཀུན་ཏུ་དགེ་བའི་མི་དབང་ཆེན་པོའི་སྐུ་རབས་རྣམས་དང༌། ད་དུང་ཁ་
དཔེར་གསེར་དེའུ་གཡང་དེའི་ཚྭ་དེའུ་གསུམ། མགོན་ཤུལ་མི་ཕྱུག་ག་མེད་ཡིན་ཟེར་བ་ལྟར་
མི་རྣམས་རང་བཞིན་དྲང་ལ་གཡོ་སྒྱུ་མེད་པ་ལྷ་ཆོས་དང་མི་ཆོས་ལ་ཤིན་ཏུ་མཁས་པ། རྗེ་བོ་
དང་རྒན་རབས་ལ་བཀུར་བཟོ་ཆེ་ཞིང་མདུན་གྲོས་ཞུ་བ། ཕ་མེས་ཀྱི་གོམས་སྲོལ་ལས་ནམ་
ཡང་མི་འདའ་བ། གསར་རྙིང་གི་ཆོས་གང་ལ་ཡང་རིས་སུ་མ་ཆད་པར་དད་གུས་ཆེ་བ།
ཕན་ཚུན་ཁ་སེམས་མཐུན་པས་གཅིག་གྲོགས་གཅིག་གིས་བྱེད་པ། དེ་ལྟར་བཟང་པོའི་ཡོན་
ཏན་གྱིས་ཕྱུག་ཅིང་། བདེ་སྐྱིད་སྙན་གསུམ་གྱི་དགེ་མཚན་གཡང་དུ་འཁྱིལ་བའི་སའི་ཆར།
གོང་དུ་བརྗོད་ཟིན་ལྟར་འགྲོ་བའི་འདྲེན་པར་གྱུར་པའི་བླ་སྤྲུལ། ཆོས་ཀྱི་གདན་ཁྲི་མཐོ་བའི་
མཁན་ཆེན། འཆད་ཉན་ཚུལ་བཞིན་བགྱིད་པའི་སློབ་དཔོན། ། ལུང་དང་རིགས་པ་སྨྲ་བའི་
བཤེས་གཉེན། བསླབ་གསུམ་ནོར་གྱིས་ཕྱུག་པའི་གྲྭ་བཙུན། ཉམས་རྟོགས་ཡོན་ཏན་མཐོ་
བའི་རྣལ་འབྱོར། མཐུ་རྩལ་ནུས་པ་ལྡན་པའི་སྔགས་འཆང༌། ཆེ་བཙན་གཉན་གསུམ་
འཛོམས་པའི་དཔོན་རིགས། ཀུན་ཕན་ཚེ་རིག་འཛིན་པའི་སྨན་རྒྱལ། ཟླ་མེད་སྙིང་སྟོབས་
ཆེ་བའི་དཔའ་བོ་སོགས་ཚར་ཤུལ་གྱི་ལྗང་སྨྱུག་བཞིན་བྱོན་དང་འབྱོན་བཞིན་འདུག་གོ །
སྨྲས་པ། རང་ལ་འདི་འདྲའི་མཐོང་ཐོས་མེད་མོད་ཀྱང་། ། རང་ལས་གཞན་པའི་
ཟེར་སྒྲོས་བཏུས་ནས་ནི། ། རང་ཡུལ་ལུང་བའི་བྱུང་བ་མདོ་ཙམ་ཞིག ། རང་འདྲའི་བློ་
དམན་ཆེད་དུ་འདི་བྱས་སོ། ། ཞེས་བར་སྐབས་ཀྱི་ཚིགས་སུ་བཅད་པའོ། །
- 142

གསུམ་པ། མཐའ་མར་དགེ་བའི་གཏམ་གྲུབ་མཐའ་སོ་སོའི་བྱུང་ཚུལ་
ཅུང་ཟད་བསྡུས་ཏེ་བརྗོད་པ། །
དེ་ཡང་གསེར་ལྗོངས་རིག་པ་འབྱུང་བའི་གྲོང་ཁྱེར་མཉན་ཡོད་རྒྱལ་བྱེད་ཀྱི་ཚལ་ཆེན་པོ་
མདོ་སྨད་བསྟན་པའི་གནས་གཞི་རོང་བོ་དཔལ་གྱི་བདེ་ཆེན་ཆོས་འཁོར་གླིང་ནི། དཔལ་
ལྡན་ས་སྐྱའི་ཚེ་རིག་པ་ཆེན་པོ་ལྷ་རྗེ་བྲག་སྣ་བའི་ཚ་བོ་བླ་མ་བསམ་གཏན་རིན་ཆེན་ཞེས་ཡོངས་
སུ་གྲགས་པ་དེ་ཉིད་ཀྱིས་རབ་བྱུང་བཅུ་དྲུག་པའི་ཆུ་རྟ་དང་། སྤྱི་ལོ1342ལོར་ས་འཛིན་ལྷ་
ཁང་གསར་བཞེངས་མཛད་ཟེར། ཆོས་རྗེ་དོན་གྲུབ་རིན་ཆེན་གྱིས་དཔལ་ལྡན་བྱ་ཁྱུང་དགོན་
ཐེག་ཆེན་ཡོན་ཏན་དར་རྒྱས་གླིང་བཏབ་པ་ལས་ལོ་བདུན་གྱིས་སྔ། མདོ་སྨད་དགོན་རྙིང་
གྲགས་པ་ཅན་ཀུན་གྱི་སྔ་གྲས་ཡིན་ཏེ། ཆུ་རྟ་ནས་འབྲོག་རི་བོ་དགེ་ལྡན་རྣམ་པར་རྒྱལ་བའི་
གླིང་འདེབས་རེག་ལ་ལོ་གྲངས་རེ་བདུན་འགོར་བས་ན་དང་པོ་གྲུབ་མཐའ་ས་སྐྱ་བ་ཡིན་པར་
ངེས་ཀྱང་། རོང་བོ་བླ་མ་བློ་གྲོས་སེང་གེ་རྒྱ་ནག་གོང་མ་ཟོན་ཏེ་རྒྱལ་བོས་དབུ་བླར་སྤྱན་ད་ཏེ་
ཏཱ་ཀོ་ཤྲི་ཞེས་ཆབ་སྲིད་ཀྱི་བླ་མ་ཆེན་པོར་བསྔགས་པ་དང༌། གསེར་ཡིག་གསེར་ཐམ་སོགས་
བདག་རྐྱེན་ནམ་འཕང་ཅན་མང་དུ་གནང་བར་བརྟེན་ལྷ་ཁང་མང་པོ་གསར་དུ་བཞེངས་པ་
དང༌། ཁོང་ཆོས་སྲིད་གཉིས་ཆར་ནས་ལྗོངས་འདིའི་བདག་པོར་མངའ་གསོལ་ནས་བཟུང་
རིམ་བཞིན་དགེ་ལུགས་པར་གྱུར་ཏེ་རོང་བོ་བླ་མ་བསམ་འགྲུབ་རིན་ཆེན་གྱི་སྐུ་དུས་སུ་འཇམ་
དཔལ་རྡོ་རྗེའི་རིང་ལུགས་གཙང་མ་འཛིན་པའི་བཀའ་སྲོལ་དར་ཞིང་རྒྱས་པར་གྱུར། དེ་
ནས་རབ་བྱུང་བཅུ་མའི་ཤིང་རྟ་དང་སྤྱི་ལོ1564ལོར། གྲུབ་པའི་དབང་ཕྱུག་ཆོས་པ་རིན་པོ་
ཆེ་རོང་བོ་བླ་མ་བསམ་འགྲུབ་རིན་ཆེན་ལས་རབ་ཏུ་བྱུང་སྟེ་གདུལ་བྱའི་མགོན་དུ་གཤེགས་པ་
ནས་བཟུང་ཆོས་སྡེ་ཆེན་པོ་འདི་ཉིད་མདོ་སྨད་སྒྲུབ་བརྒྱུད་བསྟན་པའི་འབྱུང་གནས་སུ་གྱུར།
ཤིང་སྦྲུལ་ལོར་ཁོང་གིས་འདུ་ཁང་ཆེན་མོ་གསར་བཞེངས་དང་། རང་ལྗོངས་སྟོད་སྨད་ཀུན་
ནས་གྲྭ་བཙུན་བསྡུས་པ་དང་། སོག་པོ་དང་མཆོད་ཡོན་དུ་འབྲེལ།( ད་ལྟའི་སོག་པོའི་རྫོང)
ཡང་རབ་བྱུང་བཅུ་བའི་མེ་ལུག་དང་སྤྱི་ལོ1607ལོར། མདོ་སྨད་བསྟན་པའི་ཤིང་རྟ་ཆེན་པོ་
ཡབ་རྗེ་བླ་མ་སྐལ་ལྡན་རྒྱ་མཚོ་འཁྲུངས། ཁོང་དགུང་ལོ་ཉེར་བཞིའི་དུས་སུ་ཆོས་པ་རིན་པོ་
ཆེའི་ཞལ་ནས། ངས་ཁྱོད་བྱིས་པ་ཆུང་ངུའི་དུས་ནས་ཡི་དམ་ལྷའི་ལུང་བསྟན་པ་དང་། མོ་
རྩིས་པ་རྣམས་ཀྱི་ངག་སྒྲོས་ལ་བརྟེན་ཏེ། ཇོ་ཇོ་ནང་སོ་ལ་ཡང་མ་བསྟུན་པར་དབང་ཅན་བྱས་
ནས་རབ་ཏུ་བྱུང་། དབུས་སུ་ཁྲིད་དེ་བྱང་རྩེ་གྲྭ་ཚང་ལ་བཞག་པའི་དོན། ཁྱེད་དབོན་པོ་
- 143 -

གཞན་དང་མི་འདྲ་བའི་བག་ཆགས་ཅན་ཞིག་འདུག་ཅིང་། རིག་པ་དྭངས་བ་ཞིག་སྣང་བས།
བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་དང་། ཡི་དམ་མཁའ་འགྲོ་ཆོས་སྐྱོང་སྲུང་མ་
རྣམས་ཀྱི་མཐུ་ལ་བརྟེན་ནས་བདག་གི་དབོན་པོ་སྐལ་ལྡན་འདི་སྤྱིར་སངས་རྒྱས་ཀྱི་བསྟན་པ་ལ་
ཕན་པ་དང་། ཁྱད་པར་དུ་རྒྱལ་བ་བློ་བཟང་གྲགས་པའི་བསྟན་པ་ལ་ཕན་པ་ཞིག་འོང་བར་
གྱུར་ཅིག་སྙམ་དུ་བསམ་པ་ལགས་པས། ད་ནས་བཟུང་སྟེ་སྤྱིར་སངས་རྒྱས་ཀྱི་བསྟན་པ་དང་
འགྲོ་བ་ཀུན་ལ་རིས་སུ་མ་ཆད་པར་ཕན་པ་སྒྲུབས། སྒོས་སུ་བཤད་སྒྲུབ་གཉིས་ལ་ནུས་པ་ཅི་
ཡོད་ཀྱིས་བྱ་བ་བྱེད་པའི་ཐུགས་འདུན་གཏོང་དགོས། དེ་ལ་དང་པོར་བཤད་གྲྭ་བཙུགས་ན་
བསྟན་པའི་རྒྱུན་ལ་ཕན་པ་ཡིན་པས་དེ་ལྟར་མཛོད། ཅེས་བསྐུལ་ཀྱང་རྗེ་འདི་ཉིད་སྐུ་ཚེ་སྔ་
མར་ཕུ་ཆུང་བ་ལ་སོགས་པའི་སྐྱེ་བ་བཞེས་པ་ན། ཤ་གཟུགས་རང་ཟ་བའི་རྣམ་ཐར་ལ་གོམས་
ཆེ་བས་ཤས་ཆེར་སྒྲུབ་པ་ལ་གཞོལ་ནས་ཚེ་གཅིག་ལ་རྡོ་རྗེའི་སྐུ་བརྙེས་པ་དགེ་ལྡན་པའི་སྒྲུབ་
བསྟན་གྱི་དམིགས་རྐྱེན་དུ་འགྱུར་བ་ཞིག་བྱ་སྙམ་པ་དང་པོ་ནས་རང་ཆས་སུ་ཡོད་སྟབས།
གྲུབ་ཆེན་པའི་གསུང་ལ་ཅུང་ཟད་གཡེལ་ཆུང་ལྟ་བུ་མཛད་པ་ན། ཉིན་གཅིག་སེང་གེ་གཤོང་
ལི་ཀཱའི་སྙིང་ཕྱུག་ཟེར་བ་ལ་མི་མ་ཡིན་འདྲ་བ་ཞིག་བབས་ཏེ་རྗེ་འདི་ཉིད་ཀྱི་སྐུ་མདུན་དུ་ཡོང་
ནས། ཁྱོད་ཀྱིས་གྲྭ་ཚང་ཚུགས་དང་བཟང་། མི་འཛུགས་ན་ངས་འཇམ་དབྱངས་ཀུན་
གཟིགས་རྐང་ཐོས་བརྒྱབ་ནས་བཤིག་གཏོང་། རོང་བོ་དཀའ་བཅུས་ཁྱོད་ཀྱིས་རྗེ་བཙུན་
བྱམས་པའི་སྐུ་ཚབ་བྱེད་རྒྱུ་ཨེ་ཡིན། ཞེས་ཚར་གསུམ་དྲིས་ཀྱང་ལན་མ་གནང་། དེ་ནས་་
ཆོས་པ་རིན་པོ་ཆེས་ཁྱོད་ཀྱིས་གྲྭ་ཚང་ཅིས་ཀྱང་ཚུགས། མ་བཙུགས་ན་ལྷ་འདྲེའི་ཆོ་འཕྲུལ་
གྱིས་འཇམ་དབྱངས་ཀུན་གཟིགས་ཁང་འདི་ལ་གནོད་པ་བྱུང་ན་མི་རུང་། ངས་ལོ་མང་རབ་
འདི་ལ་དཀའ་སྤྱད་བྱས་ནས་བཞེངས་པ་ཡིན་ཞེས་གསུངས་སོ། ། དེ་ཡང་མི་ཁོག་ཏུ་རླམས་པ་
པོ་ལྷ་འདྲེ་གང་ཡིན་ཆ་མ་འཚལ་མོད། འདྲེ་རང་བཞིན་པ་ཞིག་གིས་རྟོགས་པའི་རྩལ་རྫོགས་
པའི་གྲུབ་ཆེན་ཡབ་སྲས་འདི་ལྟ་བུའི་སྤྱན་སྔར་གང་དྲན་ལབ་མི་ནུས་པས་འཇིག་རྟེན་ལས་
འདས་པ་ཞིག་གིས་གྲྭ་ཚང་འཛུགས་པའི་སྐུལ་མ་བགྱིས་པ་ཡིན་འདྲ་ཡང་། ཕྲན་བུའི་རྟོག་
པར་གྲུབ་ཆེན་ཆོས་པ་རིན་པོ་ཆེ་ལྷ་སྔགས་ཏིང་ངེ་འཛིན་བསམ་གྱིས་མི་ཁྱབ་པ་ལ་དབང་
འབྱོར་བ་གྲུབ་ཆེན་ཏེ་ལོ་བ་དང་མཉམ་པ་ལྟ་བུའི་རྣལ་འབྱོར་པ་ཆེན་པོ་ཡིན་པས་ཁོང་གི་རྣམ་
པར་འཕྲུལ་བ་སྒྱུ་མ་ལྟ་བུ་ཞིག་གི་རོལ་བ་ཡིན་ནམ་སྙམ་མོ། ། དེ་ནས་གྲུབ་ཆེན་ཆོས་པ་རིན་པོ་
ཆེའི་ཐུགས་བཞེད་བསྒྲུབ་ཕྱིར་གསེར་ལྗོངས་ཡུལ་གྱི་བྱ་རྒོད་ཕུང་པོའི་རི་བོ་སེ་ཀུ་བྱ་ཁྱུང་གི་ལྷ་
ཞོལ། གྲུབ་པའི་གནས་ཆེན་བརྒྱུད་ཀྱིས་ཡོངས་སུ་བསྐོར་བའི་དབུས། ཕྱོགས་མཚམས་སུ་
བཀྲ་ཤིས་རྟགས་བརྒྱད་དང་རྒྱལ་སྲིད་སྣ་བདུན་གྱིས་སྤྲས་པའི་མཐིལ། ས་རྡོ་རྗེ་འདྲ་བའི་
- 144 -

རྐེད་པར་བསྟན་རྒྱས་པའི་ལུང་གིས་ཟིན་པའི་ཡུལ། ལྷ་དང་བླ་མའི་གདན་ས། བྱིན་
རླབས་ཀྱིས་ངད་འཕྲོ་ཅིང་། སྐད་ཀྱི་འགྱུར་བ་རེར་ཡང་ཕྲ་ཞིབ་རིགས་པའི་སྒོ་བརྒྱ་འཆར་
ཞེས་གསུངས་པ་ལྟར། རྩོད་པའི་ཚེ་ན་ཡང་། ཐལ་སྐལ་གཏོང་ལུགས། འཁོར་གསུམ་
བསྐོར་ལུགས། ཐལ་མོ་རྡེབ་ལུགས། ཁྱབ་མཐའ་འགོད་ལུགས། རང་ལུགས་འཇོག་
སྟངས་ཐམས་ཅད་དབུས་གཙང་གི་བཀའ་སྲོལ་དྲི་མ་མེད་པ་བཙུགས་སོ། ། དེ་ནས་ཡང་བྲིས་
པ་མི་ཕམ་ཟླ་བའི་ཞལ་ནས། རྒྱལ་ཀུན་གསང་བ་ཡོངས་འདུས་དཀྱིལ་འཁོར་དུ། ། རིམ་
གཉིས་སྦྲང་རྩི་མངར་བའི་བཅུད་མྱངས་ནས། ། བདེ་སྟོང་གར་སྟབས་སྒྱུར་བའི་རིག་འཛིན་
ཚོགས། ། མཐོང་ཙམ་མཁའ་སྤྱོད་རྟེན་ལའང་སྨོན་པ་ལྷོད། ། ཅེས་ཆེད་དུ་བརྗོད་པ་ལྟར།
ཡབ་རྗེ་བླ་མ་སྐལ་ལྡན་རྒྱ་མཚོ་དེ་ཉིད་སླར་ཡང་སྤྲུལ་བའི་ཟློས་གར་སྒྱུར་བ་མདོ་སྨད་ཀྱི་་
འཕགས་པ་ཉེ་བར་འཁོར་ཆེན་པོ་གོང་ས་སྐྱབས་མགོན་སྐུ་ཕྲེང་གཉིས་པ་ངག་དབང་འཕྲིན་
ལས་རྒྱ་མཚོ་དགུང་ལོ་ང་ལྔ་བ་ཆུ་བྱི་ལོར། རྩེ་གཞུང་ཨུ་རྒེར་དུ་བཞུགས་སྐབས། བུ་མོ་
གཞོན་ནུ་ཞིག་གློ་བུར་བྱུང་ནས་བདེ་གསང་འཇིགས་གསུམ་གྱི་རྩ་རྒྱུད་ཀྱི་གླེགས་བམ་ཡིད་དུ་
འོང་བ་ཞིག་ཕུལ། ཁྱོད་སུ་ཡིན་ཞེས་གསུངས་པར། ང་ཕག་མོ་ཡིན་ཞེས་འཕྲལ་དུ་མི་སྣང་
བར་གྱུར་པ་དང༌། རྩེ་མོ་དགུང་ལ་རེག་པའི་རི་མཐོན་པོ་ཞིག་གི་རྩ་བར་མི་གོས་ནག་ཅན་
ཞིག་གིས་གླང་སྔོན་པོ་རྭ་དམར་ཧང་ངེ་བ་གཅིག་ལ་ཞིང་རྨེད་པ་དང་། བུད་མེད་མཛེས་མ་
ཞིག་གིས་དེ་ལ་ཞིང་འདེབས་ཤིང་ཟུར་མིག་གིས་མི་དེ་དང་རྗེ་འདི་ལ་རེས་ཀྱིས་བལྟས་ཏེ་ཁྱེད་
འདིར་ཤོག རང་རེ་ཚོས་རྒྱུད་པའི་ཞིང་འདེབས་ལ་འུ་ཅག་གིས་ཁྱིམ་ཐབ་བྱེད་ཟེར་བ་ལས་
བརྩམས་ཏེ་དྲི་བ་དང་ལན་མང་རབས་མཛད་པ་དང་། མཚན་གཅིག་སྐྱེས་པ་དང་བུད་མེད་
ཆ་བྱད་མི་འདྲ་བ་མང་པོ་རོང་བོར་འདུས་པ་ལ། ཁྱེད་ཚོ་ཅི་ལ་འོངས་ཞེས་གསུངས་པར།
ཁྱེད་ཀྱིས་རྒྱུད་གྲྭ་བཙུགས་ནས་ཚོགས་དང་གཏོར་མ་སྦྱིན་དུ་རེ་ནས་འོངས་པ་ཡིན་ཀྱང་། ཧ་
ཅང་འགྱངས་འགྲོ་བ་ཅི་ཡིན་ཞེས་མ་རངས་པའི་རྣམ་པ་སྟོན་པ་ཞིག་རྨིས་པ་དང་། སྔར་པཎ་
ཆེན་བློ་བཟང་ཡེ་ཤེས་ལས་ཆོས་རྒྱལ་རྗེས་གནང་གསན་སྐབས། ཁྱེད་བསྟན་པའི་སྲོག་ཤིང་
ཡིན་ཙ་ན། མདོ་སྨད་དུ་ཕེབས་ནས་རོང་བོར་རྒྱུད་གྲྭ་ཞིག་འཛུགས་དགོས་རྒྱུ་རེད། ཅེས་
གསུངས་པ་རྣམས་དང་མཐུན་པར་རྒྱུད་གྲྭ་འདེབས་པའི་སྐུལ་མར་དགོངས་ནས་དེ་འདེབས་
པར་ཐག་བཅད་དོ། །
དེ་ནས་དགུང་ལོ་ང་བདུན་པ་རབ་བྱུང་བཅུ་གཉིས་པའི་ཤིང་སྟག་དང་སྤྱི་ལོ1734ལོར།
འཇའ་མོ་དཔོན་སློབ་ངག་དབང་གྲགས་པས། ཞྭ་ལུ་བ་ལེགས་པ་རྒྱལ་ མཚན་གྱིས་ཞུན་
ཐིགས་ལས་གྲུབ་པའི་རྡོ་རྗེ་འཇིགས་བྱེད་ཀྱི་སྐུ་དང་། སྔར་རྡོ་རྗེ་ཕག་མོས་དངོས་སུ་གནང་
- 145 -

བའི་གླེགས་བམ་དང་བཅས་བཀའ་ཁྱབ་སྩལ་དོན་ལྟར་སྒྲུབ་སྡེ་སོ་སོ་ནས་དགེ་འདུན་གསང་
འདུས་ཀྱི་ལྷ་གྲངས་བསྡུས་ཏེ་རོང་བོའི་གྲྭ་ཚང་གསུམ་གྱི་ཡ་གྱལ་དཔལ་ལྡན་རྒྱུད་གྲྭ་གསར་དུ་
བཙུགས་སོ། ། རབ་བྱུང་བཅུ་གཉིས་བའི་ཆུ་བྱི་དང་སྤྱི་ལོ1732ལོར། ནང་སོ་ངག་དབང་
བློ་བཟང་དང་བཀའ་སྒྲོས་མཛད་དེ་སྒྲུབ་སྡེ་དང་དགོན་མ་ལག་རྣམས་ལྷན་ཅིག་དུ་ཚོགས་ནས་iz
རོང་བོའི་སྨོན་ལམ་ཆེན་མོ་གསར་དུ་བཙུགས་པའི་ཚོགས་དབུ་གནང་བ་ནས་བཟུང་ལོ་རེ་ir
བཞིན་ཁོང་སྨོན་ལམ་གྱི་མགོན་དུ་ཕེབས་ཏེ་སྐྱེས་རབས་སོགས་ཀྱི་བཤད་པ་ཡིད་འཁུལ་ངེས་iz
པར་ཤ་སྟག་སྩལ་ཅེས་རྣམ་ཐར་དུ་གསུངས། ཡང་ཇི་སྐད་དུ། རྣམ་བྲལ་བདེ་ཆེན་སྟོང་is
གཟུགས་ཕྱག་རྒྱའི་གར། ། ། རྣམ་རོལ་རྡོར་སེམས་བཤད་སྒྲུབ་སྒྲོན་མ་མཆོག ། རྣམ་དཔྱོད་id
མུ་མེན་བུམ་པར་འཛིན་པ་ཡི། ། རྣམ་གསལ་མང་པོས་གཉིས་མེད་རིང་ལུགས་ངོམས། །
ཞེས་གསུངས་པ་ལྟར། འཁོར་ལོ་གསུམ་གྱི་མཛད་བཟང་བླ་ན་འཕགས་པའི་གདུགས་དཀར་
གཅིག་གིས་ཡུལ་གྲུ་མཐའ་དག་ཁྱབ་པ་སྐྱབས་མགོན་སྐུ་ཕྲེང་གསུམ་པ་དགེ་འདུན་འཕྲིན་ལས་
རབ་རྒྱས་ཀྱིས། རབ་བྱུང་བཅུ་གསུམ་པའི་ཆུ་སྦྲུལ་དང་སྤྱི་ལོ1773ལོར། དུས་འཁོར་གྲྭ་
ཚང་གསང་སྔགས་དར་རྒྱས་གླིང་གསར་འདེབས་མཛད་དོ། ། དེ་ལྟར་གོང་ས་སྐྱབས་མགོན་
ཐམས་ཅད་མཁྱེན་ཅིང་གཟིགས་པ་ཆེན་པོའི་སྐུ་ཕྲེང་རིམ་བྱོན་རྣམས་ཀྱི་འཕྲིན་ལས་ལ་བརྟེན་
ནས་མདོ་སྨད་ཨ་མདོའི་ཕྱོགས་སུ་དགོན་སྡེ་མང་པོ་ཞིག་གོང་འཕེལ་དུ་བྱུང་བ་ཡིན་ཏེ། དེ་ལ་
བསྟན་པ་ཕྱི་དར་གྱི་དུས་སུ་ཡང་ཡབ་རྗེ་བླ་མ་སྐལ་ལྡན་རྒྱ་མཚོ་སྐུ་དངོས་ཀྱིས་ཕྱག་འདེབས་
མཛད་པ་དང་། ཁོང་སྐུ་དངོས་ཀྱི་བཀའ་ལྟར་བུ་ཆེན་དག་གིས་བཏབ་པ་དང༌། སློབ་མ་
ཚོས་གསར་འདེབས་མཛད་དེ་ཁོང་ལ་ཕུལ་བ། སྦྱིན་བདག་དད་ལྡན་རྣམས་ཀྱིས་དགོན་མགོ་
ཕུལ་བ་སོགས་དགོན་སྡེ་མང་པོ་གསར་བསྐྲུན་མཛད་མཁན་ཐམས་ཅད་ཀྱང་གདན་སའི་གྲྭ་
རྒྱུན་ཡིན་པ་མ་ཟད་བླ་མ་དེ་ཉིད་ཀྱི་འཕྲིན་ལས་ཆེད་དུ་སྤེལ་མཁན་ཁོ་ན་ཡིན་ནོ། །
ད་ནི་སྒྲུབ་གྲྭ་ཐམས་ཅད་ཀྱི་མ་དགོན། སྒྲུབ་སྡེ་ཐམས་ཅད་ཀྱི་གཙོ་བོ་དང་ཕྱི་མོར་གྱུར་
པའི་གནས་བཀྲ་ཤིས་འཁྱིལ་ཞེས་ཡོངས་སུ་གྲགས་པ་དེ་ནི། གྲུབ་བརྒྱའི་དབང་བོ་རྣལ་
འབྱོར་གྱི་དབང་ཕྱུག་ཆོས་པ་རིན་པོ་ཆེ་བློ་བཟང་བསྟན་པའི་རྒྱལ་མཚན་གྱིས་གཙོས་ཚད་མའི་
སྐྱེས་བུ་དག་གི་ལུང་བསྟན་མང་པོ་དང་འབྲེལ་ཏེ་བཀོད་ཁྱབ་གནང་བ་ལ་བརྟེན་ནས། རོང་
སྟོན་སྐལ་ལྡན་རས་པ་དགུང་ལོ་ཞེ་གཉིས་སུ་ཕེབས་པ་རབ་བྱུང་བཅུ་གཅིག་པའི་ས་བྱི་དང་སྤྱི་
ལོ1648ལོར། ་ གནས་མཆོག་བཀྲ་ཤིས་འཁྱིལ་གསར་དུ་བཙུགས། དེ་ལ་བླ་མ་བཛྲ་དྷ་རས།
དགུང་ལོ་ཞེ་གཉིས་བཞེས་ཚེ་སྒྲུབ་པའི་གྲུ། ། བཀྲ་ཤིས་འཁྱིལ་ཞེས་ནུབ་ཕྱོགས་ཨོ་རྒྱན་
བཞིན། །རྟོགས་ལྡན་བག་ཡངས་རྒྱུ་བའི་རྡོ་རྗེའི་ཞིང་། །རྟེན་དང་བརྟེན་པ་བསྐྲུན་ལ་གསོལ་
- 146 —

བ་འདེབས། ། ཞེས་གསུངས་པ་ལྟར་རོ། ། དེ་ནས་རིམ་བཞིན་གཡེར་གཤོང་བསམ་གཏན་
ཆོས་འཕེལ་གླིང་ནི། གྲུབ་ཆེན་ཆོས་པ་རིན་པོ་ཆེ་བློ་བཟང་བསྟན་པའི་རྒྱལ་མཚན་གྱི་སྤྲུལ་
བའི་རྣམ་རོལ་གཡེར་གཤོང་སྔགས་རམས་པ་འཇམ་དབྱངས་བློ་གྲོས་ཀྱིས་ཕྱག་འདེབས་་་་
གནང་།
རོང་བོ་དགོན་ནི་ཡབ་རྗེ་བླ་མ་རྡོ་རྗེ་འཆང་གི་བཤད་པའི་རྒྱལ་ཚབ་རླབས་པོ་ཆེ་བློ་
བཟང་ཆོས་གྲགས་ཀྱི་སྤྲུལ་བའི་བཀོད་པ་སྟེ། སྐུ་ཕྲེང་གཉིས་པ་བོད་མོ་ཆོས་གྲགས་རྒྱ་མཚོས་
གསར་འདེབས་མཛད།
ཡིད་དགའ་ཆོས་འཛིན་དགོན་པ་ནི། ཡབ་རྗེ་བླ་མའི་དངོས་སློབ་ནག་རྒྱའི་རབ་་
འབྱམས་པ་རིན་ཆེན་གྱིས་ཕྱག་འདེབས་གནང་། །
ས་དཀར་ཤར་ཆུ་མིག་རྫོང་རི་ཁྲོད་ནི། ཆུ་དམར་སྒོམ་ཆེན་གྱིས་བཏབ་པར་གསང་
གསུམ་སྣང་བའི་སྒྲོན་མེ་ལས་གསུངས་པས་ན་བཟང་བོའི་སྐུ་ཕྲེང་རྣམ་ཐར་དུ་བ་ཀུ་ལའི་རྣམ་
སྤྲུལ་བླ་མ་བཟང་བོའི་སྐུ་ཕྲེང་ཐོག་མ་བཟང་པོ་དར་རྒྱས་བྱ་བས་བཏབ་པར་གསུངས་པའི་དོན་
ལ་དཔྱད་དགོས། །
ཐིག་མོ་དགོན་བཀྲ་ཤིས་རབ་བརྟན་གླིང་ནི། བྲག་དཀར་སྔགས་རམས་པས་ཕྱག་
གྲྭ་རྒྱུན་སོགས་འཕེལ་ཀྱང་ཡུན་མ་གནས་པར་སེང་གེ་གཤོང་ཁ་གཉིས་ལ་
འདེབས་མཛད། 
གྲྭ་བ་དང་རྟེན་ཡོ་བྱད་བཅས་བགོས་ཏེ་སྤོར་བའོ། །
བཅུ་གཅིག་ཤེལ་གྱི་དགོན་པ་བདེ་ཆེན་ཆོས་ཀྱི་ཕོ་བྲང་ནི། ། ཆུ་དམར་བློ་བཟང་རྒྱ་
དེར་བཅུ་གཅིག་ཟེར་བའི་ས་ཆ་ཞིག་ཡོད་པའི་ལུང་མདོར་ཡོད་པས་ན་དེ་
མཚོས་བཏབ། 
ཐོག་རྡོ་རྗེ་དབང་པོའི་སྒྲུབ་གནས་ཀྱི་མཐའ་འཁོར་བྲག་ཤེལ་ལྟ་བུ་ཡིན་
སྐད་ཟེར། ཡང་ཀ 
། །པའི་རྒྱུ་མཚན་གྱིས་བྲག་གི་ཁ་དོག་དགོན་མིང་ལ་ཐོགས་པར་བཤད་དོ
སྒེའུ་སྟེང་དགའ་ལྡན་ཆོས་འཕེལ་གླིང་ནི། བྱམས་ཆེན་མཁན་པོ་བློ་བཟང་འཕྲིན་ལས་
སྒེའུ་སྟེང་ཟེར་བ་ནི་ཚོ་འདུ་མཛོ་གོང་གི་སྒེའུ་སྟེང་ཚོ་བའི་མིང་
ཀྱིས་ཕྱག་འདེབས་གནང་། 
ཡིན་ལ། མཁན་པོ་འདི་ཡང་ཚོ་བ་དེ་ནས་འཁྲུངས་སོ། ། ་་
ཚ་རྒྱལ་ཐར་བ་གླིང་ནི་ཉག་རི་བླ་མ་དཀར་དཀར་རམ་ཉག་རུ་སྐུ་སྐྱེས་རིན་པོ་ཆེས་
བཏབ། ཡབ་རྗེ་བླ་མ་སྐལ་ལྡན་རྒྱ་མཚོའི་དངོས་སློབ་ཡིན། ཕྱིས་སུ་རྒྱལ་པོ་དཔོན་པོ་
སངས་རྒྱས་ཀྱིས་ཚེ་མགོན་བླ་མར་གྲགས་པ་རོང་བོ་ཁྲི་ཆེན་དགེ་འདུན་མཁྱེན་རབ་ལ་ཕུལ་
ལོ། །
དར་ཞིང་བདེ་འཛོམས་དགའ་ཚལ་གླིང་ནི། གཡུ་རྔོག་བསམ་གཏན་གྱི་རྒྱ་མཚོས་རབ་
- 147 -

བྱུང་བཅུ་གཅིག་པའི་ལྕགས་སྟག་ལ་དར་ཞིང་ཤུག་ཤར་དུ་སྒྲུབ་སྡེ་འདིའི་གཞི་བཏང་སྟེ་སྒྲུབ་པ་
གནང་བས་ཡི་དམ་རྡོ་རྗེ་འཇིགས་བྱེད་ཀྱི་ཞལ་མངོན་སུམ་དུ་གཟིགས
། ཁོང་སོག་རུ་ནས་སྐུ་
འཁྲུངས་པ་ཡིན་ནོ། །
རྡོ་རིས་ཁ་སོ་ལྷ་རི་རྩེའམ་སེང་གེ་རྩེ་ནི། ཡབ་རྗེ་བླ་མས་སྒོམ་སྒྲུབ་གནང་བའི་གནས་
སུ་ཁ་སོ་སྔགས་རམས་པ་སློབ་དཔོན་སྦྱིན་པ་དར་རྒྱས་ཀྱིས་སྒྲུབ་སྡེ་བཏབ
། ད་ལྟ་ཁ་སོ་སྔགས་
རམས་པའི་སྐུ་ཕྲེང་དྲུག་པ་བློ་བཟང་འཇིགས་མེད་འཕྲིན་ལས་ཀྱིས་གཟིམ་སྤྱིལ་ཕུབ་སྟེ་བདག་
གིར་མཛད་དོ། །
བདེ་ཆེན་བཀྲ་ཤིས་ཆོས་འཁོར་གླིང་ནི། རྗེ་བཙུན་སྐལ་ལྡན་རྒྱ་མཚོའི་དངོས་སློབ་
མགོན་ཤུལ་ཀུན་དགའ་ཆོས་འཕེལ་རྒྱ་མཚོས་སྒྲུབ་ཁང་བརྩིགས་ཏེ་གསར་འདེབས་གནང་
ངོ༌། །
རྫོང་དཀར་བཀའ་གདམས་ཕོ་བྲང་བཀྲ་ཤིས་དར་རྒྱས་གླིང་ནི་རྣམ་འདྲེན་ཕྱག་ན་པད་
མོ་ཡབ་རྗེ་སྐལ་ལྡན་རྒྱ་མཚོའི་འཕྲིན་ལས་ཀྱི་ཟླ་ཟེར་ལས་གྲུབ་པའི་སྒྲུབ་པའི་དགའ་ཚལ་བཅོ་
བརྒྱད་ཀྱི་ནང་ཚན་འདི་རྗེ་མ་ཎི་པ་ཤེས་རབ་བཀྲ་ཤིས་ཀྱིས་ཆུ་ཕག་ལོའི་ཧོར་ཟླ་བཅུ་གཉིས་
པའི་ཚེས་ཉེར་ལྔ་ལ་རྫོང་དཀར་ཀླད་དུ་སྒྲུབ་སྡེ་གསར་འཛུགས་མཛད་དོ
རྫོང་སྔོན་བཀྲ་ཤིས་ཆོས་རྫོང་གླིང་ནི། འདིར་སྔོན་རྟིས་ཚང་མ་ཎི་བ་ཤེས་རབ་བཀྲ་
ཤིས་ཀྱིས་མཚམས་ཁང་བརྩིགས་ཏེ་སྒོམ་སྒྲུབ་ཡུན་རིང་གནང་། ཕྱིས་སུ་བྱ་བཏང་རི་ཁྲོད་
པའི་ཚོགས་མང་དུ་འདུས་པར་གྱུར་པས་མགོན་ཤུལ་དཀའ་བཅུ་ཀུན་དགའ་ཆོས་འཕེལ་་་
ཞབས་ཀྱིས་བདག་རྐྱེན་མཛད་དེ་སྒྲུབ་གྲྭ་བཙུགས་སོ། །
རྫོང་སེར་དགོན་ཨ་རིག་ཆོས་རྗེས་གསར་འདེབས་ཡང་ཡུན་རིང་མ་གནས་སོ
རྫོང་དཀར་བཀྲ་ཤིས་ཆོས་གླིང་ནི་དམེ་ཤུལ་རྫོང་གསུམ་དང་འཕྲང་གསུམ་དུ་གྲགས་
པའི་ཆར་སྐྱབས་མཆོག་དགེ་འདུན་འཕྲིན་ལས་རབ་རྒྱས་ཀྱིས་ཕྱག་འདེབས་མཛད་པ་ཡིན་ལ
འཚོ་བྱེད་སྔགས་རམས་པ་བློ་བཟང་རྒྱ་མཚོས་ས་ཆོག་བྱས་སོ། །
ཆུ་དམར་རབ་རྒྱས་དགོན་ནི། 
སྨན་འཚོང་བདེ་ཆེན་བློ་བཟང་བསྟན་འཛིན་རྒྱལ་
མཚན་གྱིས་གསར་འདེབས་མཛད་དོ། ། །
མཁར་གོང་ཚེ་བརྟན་རྒྱ་མཚོས་མཁར་གོང་སྒྲུབ་སྡེ་བཙུགས་པར་བཤད་པར་བསམ་
འགྲུབ་བདེ་ལྡན་དང་མི་གཅིག་པའི་ཚུལ་ཡིག་སྣ་འགར་བཤད་པ་བདེན་འདྲ་བས་དེ་དང་
འདབས་འབྲེལ་བར་མཁར་གོང་ཀླད་ཀྱི་སྒྲུབ་སྡེ་བཅས་འདི་རྣམས་རོང་བོ་དགོན་ཆེན་དུ་ཆོ་
འཕྲུལ་སྨོན་ལམ་ལ་མཉམ་འཚོགས་བྱེད་དགོས། ད་ལྟ་དེ་ལས་ཀྱང་མང་བར་སྣང་ངོ༌། །
- 148 -

གཞན་ཡང་རྒྱལ་བ་གཉིས་པའི་གཙུག་རྒྱན་ཆོས་ཀྱི་རྗེ་དོན་གྲུབ་རིན་ཆེན་གྱིས་དང་
མགོའི་གཞི་མའམ་སྟེང་གི་གཞི་མ་སྟེ་ཁོང་གིས་དཔལ་ལྡན་བྱ་ཁྱུང་གི་གནས་འཚོལ་ཆེད་བྱོན་
པའི་གཞི་མ་འདིར་བཞག་པས་དེ་ལྟར་ཐོགས་པར་གྲགས་ཀྱང་། བསེ་སྟོན་རྒྱལ་བ་བྱང་ཆུབ་
ཀྱིས་བཏབ་པའི་ལོ་རྒྱུས་གསལ་ཁ་ཅན་ཞིག་ཀྱང་ཕྲན་བདག་གིས་མཐོང་མྱོང་། །
ཤ་སྦྲང་དགོན་ནི། དགེ་ལྡན་བསྟན་པའི་མེས་པོ་ཆོས་རྗེ་དོན་གྲུབ་རིན་ཆེན་ལ་ཁོང་གི་ ་
བླ་མ་མཆིམས་བློ་བཟང་གྲགས་པས་ལུང་བསྟན་གནང་བ་བཞིན་བཏབ་པའི་བཤད་སྒྲུབ་་་
གཉིས་ལས་གྲུབ་པའི་སྡེ་ཡིན། ཁོང་གིས་ཤ་སྦྲང་ཚོ་དྲུག་ལ་དངུལ་ཁུངས་དང་སྒོམ་འདུ།
ལྷ་ཁང་ངམ། སྒར་བའི་དགོན་སོགས་དགོན་པ་དྲུག་བཏབ་པའོ། །
སྤེན་དཀར་ཐང་ཕུན་ཚོགས་དར་རྒྱས་གླིང་ནི། སྔོན་ཆད་ས་འདིར་སྤེན་མ་དཀར་
པོའི་ཁང་ཤིང་བྱ་རུང་བས་གང་འདུག་པས་ན་ས་ཆའི་མིང་ལ་དེ་སྐད་ཟེར་རོ། ། དང་པོའི་
གཞི་འཛིན་ས་ནི། ཆོས་རྗེ་དོན་གྲུབ་རིན་ཆེན་ཡིན་ཟེར་སྲོལ་བྱུང་ལ། སྔོན་ཆད་བྱ་ཁྱུང་གི་
རྟེན་ཡིག་ཅིག་གི་ཁྲོད་ནས་ཆོས་རྗེ་རིན་པོ་ཆེས་བཏབ་པའི་སྤེན་དཀར་ཐང་དགོན་པ་ཞེས་
འདུག་པ་གཟིགས་མྱོང་། ཞེས་ཀུན་སྤངས་པ་བློ་བཟང་རྒྱ་མཚོས་ཀྱང་གསུངས། ཡོངས་
གྲགས་ལ་འཇམ་ཏཱ་བླ་མ་ཟེར་བ་ཞིག་གིས་གཞི་འཛིན་བྱས་ཚུལ་གྱི་བཤད་སྲོལ་ཡང་ཡོད།
འདུ་ཁང་རྙིང་བའི་ནང་དུ་བླ་མ་དེ་ཉིད་ཀྱི་འདྲ་སྐུ་ཡང་བཞུགས་པས་ན་ཐོག་མའི་གཞི་འཛིན་
ནམ་ ཐོག་མའི་སྐྱོང་ཁུར་བ་གང་རུང་ཞིག་ཡིན་དགོས་འདུག མདོ་སྨད་ཆོས་འབྱུང་དུ།
ཡབ་རྗེ་སྐལ་ལྡན་རྒྱ་མཚོས་བཏབ་པར་གསུངས་བ་ནི། དགོན་བདག་སྐྱབས་མགོན་སྐུ་ཕྲེང་
དུ་གྱུར་པ་དང་ཡོངས་གྲགས་སུ་སྐུ་ཕྲེང་ཐམས་ཅད་ལ་སྐྱབས་མགོན་སྐལ་ལྡན་རྒྱ་མཚོ་ཞེས་
འབོད་སྲོལ་ཡོད་པས་ཡིན་ནམ་སྙམ། ད་དུང་གསལ་ཁ་མ་བྱུང་ངོ་། ། ་
སྤྱང་ལུང་སྒར་གསར་དགའ་ལྡན་ཆོས་འཕེལ་གླིང་ནི། སྐྱབས་རྗེ་བློ་བཟང་ལུང་རིགས་
རྒྱ་མཚོས་རབ་བྱུང་བཅུ་བཞི་བའི་ཤིང་ཡོས་ལ་ཕྱག་འདེབས་གནང་བ་ཡིན་ལ། སྐུ་གོང་མ་ཨ་
རོལ་གྲགས་པ་རྒྱ་མཚོ། དོར་ཉིན་ཨ་རོལ་ཚང་ཟེར་བ་སྤྱང་ལུང་ནས་ཆད་པའི་ཚོ་བ་ཞིག་ཡོད་
པར་སྐུ་འཁྲུངས་སོ། །
ལུག་ར་པད་དཀར་ཆོས་གླིང་ངམ་དགའ་ལྡན་བཤད་སྒྲུབ་ཆོས་འཕེལ་གླིང་ནི། འདི་
དང་པོ་ཞོ་འོང་དཔོན་རུའི་གོང་བ་ཚང་གི་ལུག་རའི་ཤུལ་དུ་བཏབ་པས་ལུག་ར་ཞེས་ཐོགས།
འདེབས་མཁན་ས་སྐྱ་འགྲོ་མགོན་ཆོས་རྒྱལ་འཕགས་པ་ཡིན་པར་གྲགས། སྔར་ཁོང་གི་ཁྲི་
ཡིན་ཟེར་བའི་ཤིང་ཁྲི་ཆེན་པོ་ཞིག་ཡོད། རྗེས་ནས་ཆུ་དམར་ཆུང་བ་ཚང་གིས་བདག་གིར་
བཞེས་ཏེ་ཁོང་གི་མཚན་ལ་ཡང་ལུག་ར་ཚང་ཞེས་གྲགས། བྱ་བཏང་ཚོགས་དྲུག་རང་གྲོལ་གྱི་
- 149 -

སྐུ་དུས་སུ། ད་ལྟའི་གནས་འདིར་ལྷ་ཁང་རྙིང་བ་ཡོད་པའི་སར་གནས་སྤོར། ཁོང་གིས་
བྱམས་ཆེན་ཞིག་ཀྱང་བཞེངས་ཤིང་དགོན་མིང་ལ་པད་དཀར་ཆོས་གླིང་བཏགས་སོ། །
་ སྨད་པ་བོད་སྐོར་དགོན་བཀྲ་ཤིས་ཆོས་འཕེལ་གླིང་ནི། ད་ལྟར་བྱམས་ཆེན་མཁན་པོ་
བློ་བཟང་འཕྲིན་ལས་སྐུ་ཕྲེང་གིས་སྐྱོང་ཁུར་གནང་བཞིན་ཡོད། མཁན་ཆེན་གོང་མས་གསར་
འདེབས་གནང་བ་དང་། ཁོང་ལ་དགོན་མགོ་ཕུལ་བ་གང་ཡིན་གསལ་ཁ་མ་བྱུང་། སྔོན་
དགོན་རྙིང་གཞི་དུང་དཀར་ཐང་ཟེར་བ་དེ་ན་དུང་དཀར་ཆུ་མིག་ཟེར་བ་ཞིག་ཡོད་པའི་སྟེང་
དུ་བྱམས་ཁང་རྟེན་བརྟེན་པ་བཞེངས་ལ། དེ་ཡང་དགེ་སློང་བཞི་སྡེ་ཞིག་གིས་བྱས་ཟེར་བ་
ཙམ་ལས་མི་གསལ་ལོ། །
ནགས་ཞིས་བཀྲ་ཤིས་ཆོས་རྫོང་ནི། སྐྱབས་རྗེ་བློ་བཟང་ལུང་རིགས་རྒྱ་མཚོས་སྤོང་
ཁང་བརྩིགས་ཏེ་སྒྲུབ་པ་གནང་སའི་གནས་ཁྱད་པར་ཅན་ཞིག་ཡིན། རྗེས་ནས་རི་ཁྲོད་པ་
མང་པོ་རྒྱུན་བཞུགས་གནང་སའི་རི་ཁྲོད་ཀྱི་གནས་ཤིག་ཏུ་གྱུར། །
རོང་བོ་དགོན་ནི་ཡབ་རྗེ་བླ་མ་རྡོ་རྗེ་འཆང་གི་བཤད་པའི་རྒྱལ་ཚབ་རླབས་པོ་ཆེ་བློ་
བཟང་ཆོས་གྲགས་ཀྱི་སྤྲུལ་བའི་བཀོད་པ་སྟེ 
སྐུ་ཕྲེང་གཉིས་པ་བོན་མོ་ཆོས་གྲགས་རྒྱ་མཚོས་
གསར་འདེབས་གནང་། ཁོང་ཧོར་ནག་བོན་མོ་ནས་འཁྲུངས། རྒྱལ་ཚབ་བློ་བཟང་ཆོས་
གྲགས་ཀྱི་སྐུ་སྐྱེས་སུ་ཐག་བཅད། ཉིད་ཀྱིས་ཧོར་ནག་བེ་ཧུ་དང་མཆོད་ཡོན་སྦྲེལ་ཏེ་ཁྱིམ་
གྲངས་ཀྱིས་ཕུལ་བའི་ཟང་ཟིང་གིས་འདུ་ཁང་སོགས་བཞེངས་པ་ཡིན། བློན་ཆེན་ཐང་ལ་
གའི་ཆུ་མ་ཐང་དུ་ཡང་དགོན་པ་ཞིག་བཏབ་ཟེར་བ་ནི་སྐུ་གོང་མར་ནོར་རམ་སྙམ། །
སེང་གེ་གཤོང་མ་མགོ་དགོན་དགའ་ལྡན་ཕུན་ཚོགས་གླིང་ནི། བྲག་དཀར་སྔགས་
རམས་པས་བཏབས་པར་གསང་གསུམ་སྣང་བའི་སྒྲོན་མེ་ལས་གསུངས་ལ། སྟོང་སྐོར་མདོ་
རྒྱུད་རྒྱ་མཚོས་བཏབ་ཟེར་བའི་བཤད་ཚུལ་ཞིག་ཀྱང་འདུག་གོ ། །
སེང་གེ་གཤོང་ཡ་མགོ་དགོན་དཔལ་ལྡན་ཆོས་འབྱོར་ གླིང་ནི། བྲག་དཀར་སྔགས་
རམས་པ་བསྟན་པ་རབ་རྒྱས་ཀྱིས་ཕྱག་འདེབས་མཛད་པ་དང༌། བྱིས་པ་མི་ཕམ་ཟླ་བས་
བསྐྱངས་པ་ཡིན། སྔར་ཨ་ལགས་པདྨ་དང༌། བླ་མ་དཔག་མེད། བླ་མ་ཐོགས་མེད་
གསུམ་གྱི་སྐུ་རིང་ལ་འདུ་ཁང་ཀ་བཞི་བ་ཞིག་བཞེངས་ཏེ་དགེ་འདུན་གྱི་སྡེ་བཙུགས། ཕྱིས་སུ་
ཐིག་མོ་བཀྲ་ཤིས་རབ་བརྟན་དགོན་གྱི་གནས་སྤོར་ནས་དགེ་འདུན་དང་རྒྱུ་རྫས་རྣམས་སེང་གེ་
གཤོང་དགོན་པ་གཉིས་ལ་བགོས་ཟེར་རོ། །
མགར་རྩེ་མཐིལ་གཡུ་ལུང་དཔལ་གྱི་དགོན་པ་ནི། གཉོས་མགར་ཆོས་གསུམ་གྱི་ནང་
ཚན་སིངྒ་ལའི་སློབ་དཔོན་ཨ་རྱ་དེ་ཝའི་རྣམ་འཕྲུལ་མགར་སྟོན་དམ་པ་ཆོས་སྡིངས་ཀྱིས་བཏབ་
- 150 —

པའོ། །
མགར་རྩེ་གྱི་ས་དགོན་ཐུབ་བསྟན་ཆོས་འཁོར་གླིང་དང༌། སྒྲུབ་གྲྭ་ཤུག་གུ་ཉིན་གཉིས།
མགར་རྩེ་དཀའ་བཅུ་བས་བཏབ། མགར་རྩེ་བླ་མ་ལྕགས་འཕྲེང་ཅན་གྱིས་བསྐྱངས་པ་ནི་
དགོན་རྙིང་ཡིན། སྔོན་དགོན་པ་འདི་རོང་བོ་སྨོན་ལམ་གྱི་ཤོག་པ་གཅིག་ཡིན་ལ་སྨོན་ཤོག་
ཉེར་ལྔའི་ནང་ཚན་ཡིན། རྗེས་སོར་དེའི་ཚབ་ཏུ་དགའ་ལྡན་ལྔ་མཆོད་བཙུགས་ཏེ་དེའི་
འཐེབ་དུ་རོང་བོ་སྨོན་ལམ་གྱི་གཏོང་རྩ་སྐྱབས་མགོན་ནས་གནང་བ་ཡིན་ནོ། ། བདེ་ཆེན་རི་
ཁྲོད་ནི། ད་ལྟ་སྨན་འཚོང་བདེ་ཆེན་སྐུ་འཕྲེང་གིས་སྐྱོང་བཞིན་ཡོད། ཡབ་རྗེའི་རྣམ་ཐར་
དུ་རྒྱལ་བོའི་དཀའ་བཅུས་བཏབ་པར་གསུངས་པ་ནི་སྨན་འཚོང་དཔོན་སློབ་རིན་པོ་ཆེ་ཡིན་
ངེས་སོ། ། །
དབེན་གནས་བསམ་འགྲུབ་བདེ་ལྡན་གླིང་འདི་དང་ཉེ་བར་མཁར་གོང་གི་སྒྲུབ་གནས་
ཞིག་ཀྱང་ཡོད། ཨ་མགྲོན་རིན་པོ་ཆེས་གསུང་བཀོད་གནང་བ་ལྟར་གཡུ་རྔོག་ཚང་གིས་
མཁར་གོང་ནགས་ཀྱི་དབེན་གནས་སུ་བཞུགས་སྤྱིལ་ཞིག་ཀྱང་གནང་ནས་བཞུགས་སོ། ། །
བློན་ཆོས་ཆུ་མ་ཐང་དགོན་པ་ནི། བློན་ཆེན་ཁྲི་བ་རིན་པོ་ཆེས་བཏབ། ཡུན་རིང་མ་
གནས་བར་འཇིག་
གཉན་ཐོག་བཀྲ་ཤིས་དར་རྒྱས་གླིང་ནི། འདན་གྲུབ་ཆེན་ངག་དབང་བློ་བཟང་བསྟན་
འཛིན་གྱིས་བཏབ། །
སྒོ་མར་དགའ་ལྡན་ཕུན་ཚོགས་གླིང་ནི་མཁའ་སྤྱོད་མའི་གནས་ཡིན་ཟེར། སྐྱབས་ ་
མགོན་སྐལ་ལྡན་རྒྱ་མཚོས་རྒྱ་ལམ་མན་ཆད་ན་ཡོད་པའི་སྒར་རྙིང་ད་ལྟའི་གཞི་འདིར་སྤོས་ཏེ་
ཕྱག་འདེབས་མཛད།
རྐ་སར་དགོན་པ་དགའ་ལྡན་འདུས་བཟང་ཆོས་གླིང་ནི། བིས་པ་མི་ཕམ་ཟླ་བས་
བཏབ། །
དམེ་ཤུལ་དཀར་པོ་གཤོང་ནི། མ་ཅིག་ལབ་སྒྲོན་གྱི་གནས་ཡིན་པར་བཤད། ཐོག་
མར་དམེ་ཤུལ་རི་ཁྲོད་པ་ཟེར་བ་ཟབ་མོ་གཅོད་ཀྱི་རྣལ་འབྱོར་པ་བསོད་ནམས་གྲགས་པའི་
བཞུགས་གནས་ཡིན། དེའི་རྗེས་འཇམ་དབྱངས་བཞད་པ་སྐུ་ཕྲེང་གཉིས་པས་བཏབ། རྗེས་
སོར་རེབ་གོང་གི་བྱ་བཏང་བ་རྣམས་ཀྱི་བཞུགས་གནས་སུ་གྱུར། །
སོ་ནག་དགོན་དགེ་ལྡན་བཀྲ་ཤིས་ཆོས་གླིང་ནི། མཁན་ཆེན་རྡོ་རྗེ་འཆང་དགེ་འདུན་
རྒྱ་མཚོས་ཕྱག་འདེབས་མཛད་ཅིང་། མཁན་ཆེན་དྲུག་པ་ཆེན་པོས་དགོན་པའི་མཚན་
གནང་།
- 151 +

རྡོ་རྗེ་རྫོང་དགོན་པ་ནི་ཁྲི་རྒན་འཇམ་པའི་དབྱངས་ཐུབ་བསྟན་རྒྱ་མཚོས་ཕྱག་འདེབས་
མཛད་པ་ཡིན་ནོ། །
དཔྱི་ས་དགོན་དགེ་བྱེད་གླིང་གི་འདེབས་པ་པོ་ནི་གངས་ཅན་གྱི་མཁས་དགུའི་མཛེས་
རྒྱན་སྨྲ་བའི་དབང་ཕྱུག་ཆེན་པོ་རྗེ་དཀོན་མཆོག་བློ་གྲོས་རྒྱ་མཚོས་གསར་འདེབས་གནང་
ངོ༌། །།
རོང་བོ་འབྲོག་སྒར་ཐོས་བསམ་བྱང་ཆུབ་གླིང་ནི། རབ་བྱུང་བཅུ་དྲུག་པའི་ས་གླང་
ལོར་སྐྱབས་མགོན་བདུན་པ་ཆེན་པོས་གསར་འདེབས་གནང་ངོ་། ། ད་དུང་ཡང་རོང་བོ་བདེ་
ཆེན་ཆོས་འཁོར་གླིང་གི་དགོན་ལག་གཞན་གྱི་སྐོར་ནི། རེ་སྐོང་རོང་བོ་མར་ནང་ཚོ་ལྔའི་སའི་
ཆར། ཤིང་ལེ་ཁ་བཀྲ་ཤིས་ཆོས་རྫོང་ནི། རོང་བོའི་ཡང་མེས་རོང་ཆེན་མདོ་སྡེ་འབུམ་གྱི་
སྲས་འབྲིང་པོ་གསུམ་གྱི་རྒྱུད་པ་ཡར་ནང་མར་ནང་གཉིས། རྡོ་སྦིས་རོང་བོ་གསུམ་གྱི་ནང་སོ་
ཡིན། 
དེ་གསུམ་གར་ཆོས་རྗེ་བསམ་གཏན་རིན་ཆེན་པས་དགོན་སྡེ་བཏབ། རོང་བོའི་བླ་
མ་སྐུ་མདུན་པ་སོགས་ཀྱིས་བསྐྱངས་པར་བཤད་པའི་ནང་ཚན་ཡིན་ནོ། ། ་
ཡབ་རྗེ་སྐལ་ལྡན་རྒྱ་མཚོའི་གདན་ས་གསུམ་གྱི་ནང་ཚན་བྲག་དཀར་ཕུན་ཚོགས་གླིང་།
དེར་རྗེ་ཉིད་ཡུན་རིང་བཞུགས་ཤིང༌། རི་ཁྲོད་པ་བརྒྱ་ལྷག་འདུས། ལྔ་བ་ཆེན་པོར་དགོན་
པའི་མཚན་ཞུས་པར་ཕུན་ཚོགས་གླིང་ཞེས་བསྩལ། བཤད་སྒྲུབ་ཀྱི་སྡེ་གཉིས་ཀ་དཀའ་བཅུ་
བ་ཕུན་ཚོགས་དར་རྒྱས་ཀྱིས་བཙུགས་ལ། སྒྲུབ་སྡེ་བཅོ་བརྒྱད་ཀྱི་གྲངས་སུ་འདྲེན་སྲོལ་སྣང་།
ཆུ་བཟང་བསམ་འགྲུབ་བདེ་ལྡན་ནི། སྟག་དགེ་སྤྲུལ་སྐུ་ངག་དབང་དགེ་འདུན་བསྟན་
འཛིན་གྱིས་བཏབ། འདི་ལ་རྗེས་སོར་སྤྲུལ་སྐུ་གཉིས་བྱོན་པ་ལས་ཡར་ནང་སྟག་དགེ་སྐུ་ཕྲེང་
- - ས།
རིམ་བྱོན་གྱིས་བསྐྱངས། །
ཤུག་རི་རི་ཁྲོད་ནི་འགའ་དྭགས་ཞབས་དྲུང་གིས་བདག་བྱས། དབེན་གནས་བཀྲ་ཤིས་
འཁྱིལ་དུ་འགའ་དྭགས་དབུ་མཛད་ཅེས་པ་དེ་ཡིན། །
བིས་ཐང་ལ་ཁའི་སྒར་འཇའ་མོ་དཔལ་ལྡན་གྱིས་བཏབ། དེའི་རི་ཁྲོད་བཀྲ་ཤིས་དགེ་
འཕེལ་ནི། ཆུ་དམར་བློ་བཟང་རྒྱ་མཚོས་བཏབ་ཅིང་བིས་པ་ཚང་གིས་སྐྱོང་ཁུར་མཛད
ཧོར་རན་དགོན། མཁན་ཆེན་དགེ་འདུན་རྒྱ་མཚོས་བཏབ། །
ཀ་རིང་རི་ཁྲོད་ཐར་པ་གླིང་ནི་མཁྱེན་རབ་དབང་ཕྱུག་ཡབ་རྗེའི་དངོས་སློབ་སྟག་དགེ་
དོན་ཡོད་རྒྱ་མཚོས་བཏབ། །
ཀ་རིང་དགོན་བཀྲ་ཤིས་ཆོས་གླིང་ནི། ཀ་རིང་དཀའ་བཅུས་བཏབ། རྗེས་སོར་རྫོང་
ཆུང་ངག་དབང་བསྟན་འཛིན་འཕྲིན་ལས་ལ་དགོན་མགོ་ཕུལ་ཏེ་བཅའ་ཡིག་བཞག
- 152 -

གནམ་མཆོངས་ཤོད་ཀྱི་ཀུན་དགའ་ར་བ་ཨེ་ཝཾ་དགའ་ཚལ། རྒྱལ་བྱེད་ཚལ་གྱི་ཀུན་
དགའ་ར་བ་ཆེན་པོ་ལྟ་བུ་དེ་ནི་སྐྱབས་རྗེ་མཚུངས་པ་མེད་པ་བླ་མ་རྡོ་རྗེ་འཆང་གིས་ཕྱག་
འདེབས་མཛད།།
བིས་མདོ་དགོན་ཆེན་བཀྲ་ཤིས་ཆོས་འཁོར་གླིང་ནི། ཐོག་མར་བླ་མ་བཀའ་བཞི་བ་
ཤེས་རབ་རྒྱལ་མཚན་གྱིས་བཏབ་པར་བཤད་ཀྱང་། རྣམ་ཐར་གསང་གསུམ་སྣང་བའི་སྒྲོན་
མེ་ལས། བསྟན་འཛིན་དམ་པ་གྲགས་པ་རྒྱལ་མཚན་གྱིས་བིས་མདོ་བཤད་སྒྲུབ་ཀྱི་སྡེ་གཉིས་
བཏབ་པར་གསུངས། ཕྱིས་སུ་ཆོས་རྗེ་གྲགས་པ་རྒྱལ་མཚན་གྱིས་གཙོས་སྐྱ་སེར་ཐུན་མོང་
ནས་རོང་བོ་ཆོས་པ་རིན་པོ་ཆེའི་མཆོག་སྤྲུལ་གཡེར་གཤོང་སྔགས་རམས་པ་འཇམ་དབྱངས་བློ་
གྲོས་ཚང་ལ་དགོན་མགོ་ཕུལ་ལོ། ། ་་
ལྟག་རྡོ་རི་ཁྲོད་ནི། དང་པོ་རྗེ་ཤེས་རབ་བཀྲ་ཤིས་བཏབ། དེའི་རྗེས་ཆུ་དམར་ཚང་
གིས་བསྐྱངས། སྐབས་ཤིག་གཡེར་གཤོང་ཚང་ལ་ཕུལ།
རྡོ་ཕུག་རི་ཁྲོད་ནི་ཆུ་དམར་ཆེ་བས་བཏབ། ཁང་མོ་རི་ཁྲོད་ནི། རྒྱུད་པ་ཆོས་རྗེ་རིན་
པོ་ཆེས་བཏབ། །
སེ་ཆང་སྒོམ་གྲྭ་ནི། ཧོར་བློ་བཟང་རྒྱ་མཚོ་དང་། གསེར་ཁ་བསོད་རྒྱམ་པ་ཐུན་མོང་
གིས་བཏབ་ཟེར། །
དམག་དཔོན་སྒོམ་གྲྭ་ནི། བློ་གསལ་བས་བཏབ། །
འདབས་མའི་སྒར། འདི་རྡོ་སྦའི་ནང་སོའི་གཞིས་ཀར་རོང་བོ་ཚང་གི་ཆོས་སྐྱོང་གུར་
མགོན་བྱིན་ཅན་གྱི་རྟེན་ཐང་བཞུགས་པའི་མགོན་ཁང་ཡིན། བླ་མའི་ལུང་བའི་སྒར་ཡ་ཟེར།
མདོ་རྩེ་སྒར། རྩི་རྐྱང་སྒོམ་གྲྭ། འདི་གཉིས་རྗེ་ཤེས་རབ་བཀྲ་ཤིས་ཀྱིས་བཏབ། །
སྤྲེལ་ལུང་སྒྲུབ་སྡེ་སྐྱིད་ཕུག་ཉི་མ་རྫོང་ནི། རོང་བོ་དགེ་རིན་གོང་མས་བཏབ།
རྡོ་སྦིས་ལྕང་ཤར་ནི། དཀའ་བཅུ་ཀུན་དགའ་ལེགས་པ་ལ། ཁ་གྱའི་བསོད་ནམས་
བཀྲ་ཤིས་ཀྱིས་སྦྱིན་བདག་བྱས་ནས་བཏབ།
བིས་རའི་སྒོམ་གྲྭ་དང་། ཨན་གི་སྒོམ་གྲྭ་གཉིས་རྫོང་དཀར་དར་རྒྱས་པས་བཏབ།
རྡོ་སྦིས་གྲྭ་ཚང་དགེ་ལྡན་འཕེལ་རྒྱས་གླིང་། འདི་ཐོག་མར་རོང་བོ་བླ་མ་བསམ་གཏན་
རིན་ཆེན་གྱི་ཕྱག་འདེབས་གནང་། རྗེ་འདིའི་རིགས་རུས་ཀྱི་རྒྱུད་དུ་ཆོས་སྡེ་ཆེ་ཆུང་བཅོ་
བརྒྱད་བཏབ་ཅེས་ཀུན་ལ་གྲགས་ཀྱང་ངེས་འཛིན་གསལ་བོར་མ་མཐོང་ངོ༌། །
ཆོས་སྡེ་འདིའི་དགོན་ལག་ནི། དགོན་མ་ལག་བཅུ་གཉིས་ཡོད་ལ། མཆོད་གཞིས་རྡོ་
སྦིས་ཚོ་ལྔ། སྨད་པ་ཚོ་བདུན་བཅས་ཡིན།
- 153 -

སྐུ་འབུམ་ཤ་རྫོང་རི་ཁྲོད་ནི། རྗེ་ཀརྨ་རོལ་བའི་རྡོ་རྗེ་སོགས་ཡུན་རིང་བཞུགས་པའི་
གནས་ཡིན། 
གྲུབ་ཆེན་གནམ་སྔོན་རབ་འབྱམས་པས་ཀརྨ་བའི་སྐུ་གདུང་མཆོད་རྟེན་དང༌
གཙུག་ལག་ཁང་བཞེངས། 
དེའི་རྗེས་ཡབ་རྗེའི་སློབ་མ་སྟག་ལུང་སྐུ་སྐྱེས་ནས་སྒྲུབ་སྡེ་གསར་
དུ་བཙུགས། 
རྒྱལ་དབང་ལྔ་བ་ཆེན་པོས་དགོན་པའི་མིང་ལ་དགའ་ལྡན་སྐྱེས་ཚལ་ཞེས་
བསྩལ།
ཀ་མདོ་བཀྲ་ཤིས་ཆོས་རྫོང་ནི། མགར་རྩེ་རབ་འབྱམས་པས་སྔོན་གྱི་དགོན་རྙིང་ཞིག་
ལ་ཉམས་གསོའི་ཚུལ་གྱིས་སྒྲུབ་སྡེ་གསར་དུ་བཙུགས། རྗེས་སོར་ཀུན་མཁྱེན་བར་མས་འཛིན་
བདག་གནང༌། . རབ་འབྱམས་པ་ཁོང་ནི་རེབ་གོང་མགར་རྩེ་ནས་འཁྲུངས་སོ། །
གཙང་སྒར་དོན་གྲུབ་རབ་བརྟན་གླིང་ནི། གཙང་སྤྲུལ་སྐུ་བསྟན་པ་རྒྱ་མཚོས་བཏབ།
རྔ་སྒར་བྱང་ཆུབ་གླིང་ནི། 
རྔ་ཁོག་ནས་བྱོན་པའི་བླ་མ་རྡོར་བཟང་གིས་བཏབ་ཟེར་
ཡང་གྲུབ་ཆེན་ཆོས་པ་རིན་པོ་ཆེས་བཏབ་པ་ཡིན། འདི་དང་ཁྲི་ཀའི་དགོན་རོང་གཉིས་ནས་
བཀྲ་ཤིས་འཁྱིལ་ལ་ཚོགས་སྐལ་འབུལ་སྲོལ་དུས་ཕྱིས་བར་མ་ཉམས་པར་ཡོད། །
གསང་སྒྲོགས་བདེ་ཆེན་བཤད་སྒྲུབ་འཕེལ་རྒྱས་གླིང་ནི། དང་པོ་གཉན་ཐོག་རབ་
འབྱམས་པས་དགོན་གཞི་བཟུང་། རབ་བྱུང་བཅུ་གཉིས་པའི་ཆུ་རྟ་ལོར་གཡེར་གཤོང་སྔགས་
འཆང་བ་གདན་དྲངས་ཏེ་དགོན་པ་ཕུལ། །
དོ་བྱའི་ལྷ་རི་བསམ་གཏན་གླིང་ནི། ཡབ་རྗེ་བླ་མའི་དངོས་སློབ་བདེ་མཆོག་དང་
འཕགས་པ་ཐུགས་རྗེ་ཆེན་པོའི་རྣལ་འབྱོར་པ། སྐར་རྩིས་སོགས་ལ་ཤིན་ཏུ་མཁས་ཤིང་།
ད་ལྟ་ཨ་མགྲོན་སྐར་ཡིག་ཏུ་གྲགས་པ་དེ་ཉིད་རྩོམ་པ་བ་ཨ་མགྲོན་མཁས་བཙུན་རྒྱ་མཚོའི་སྤྲུལ་
སྐུ་ཚང་གིས་སྔགས་རམས་པའི་རང་ལོ་ཞེ་གཉིས་པ་ཤིང་སྦྲུལ་ལ་བཏབ།
འཇའ་མོ་གྲྭ་ཚང་བདེ་ལེགས་ཆོས་གླིང་ནི། རོང་བོའི་འཇའ་མོ་ངག་དབང་གྲགས་
པས་ཕྱག་འདེབས་གནང་། །
མེ་རྒན་ཆོས་རྗེས་བཏབ་པའི་ཁྲི་ཀའི་མེ་རྒན་གྲྭ་ཚང་ད་ལྟ་བདེ་ཆེན་གྱི་དགོན་ལག་ཏུ་
བརྩི་གི་ཡོད་འདུག
དགོན་རོང་བྲག་སྐྱ་རྡོ་རྗེ་རྫོང་ནི། ལྷོ་རྒྱུད་གྲུབ་བརྒྱའི་མེས་པོ་རོང་བོ་བླ་མ་ཆོས་པ་
རིན་པོ་ཆེའི་གདན་ས་ཡིན་ལ། བཞུགས་གནས་ཀྱི་མཐིལ་དུ་མཛད། །
སྲིན་པོ་རིའི་ཞོལ་ན་ཡོད་པའི་ཀུན་བཟང་མེ་ལོང་བྲག་དཀར་ནི། བྲག་དཀར་སྔགས་
རམས་པ་བློ་བཟང་བསྟན་པ་རབ་རྒྱས་ཀྱིས་སྒྲུབ་སྡེ་བཏབ་སྟེ་མཁའ་སྤྱོད་དཔལ་གྱི་གུར་ཁང་དུ་
མཚན་གསོལ། །
- 154 -

ཨ་དར་ཆོས་འཕེལ་གླིང་ནི། རེ་སྐོང་བྲ་བོའམ་ཀྲུའུ་ཨ་ལགས་ཀྱིས་བཏབ། རོང་བོ་
བླ་མ་རོང་ཞེས་སུ་གྲགས་པས་གཞི་བཟུང་ནས་འཆད་ཉན་བཙུགས་ཤིང་བསྐྱངས་པས་རོང་
ཞེས་གྲྭ་ཚང་དུ་གྲགས།
ཁྲེ་ཙི་གོང་མའི་དགོན་བསྟན་རྒྱས་བསམ་འཕེལ་གླིང་ནི། གྲུབ་ཆེན་ཆོས་པ་རིན་པོ་
ཆེས་བཏབ།
འཕྲང་དམར་ལུང་དུ་ཡོད་པའི་དགའ་ཟའི་གྲྭ་ཚང་ནི། གཙང་དཀའ་བཅུས་བཏབ།།
རྗེས་སུ་ཀློང་རྡོལ་བླ་མའི་སློབ་མ་ཧི ཀྟི དུང་ཕྱུར་ལྷག་བཟླས་པའི་ནུས་ལྡན་རེ་སྐོང་མདོ་
བའི་འབྲོ་གྲུབ་ཆེན་གྱིས་གྲོང་ལས་བཀྱེད་དེ་དགོན་པ་ངོས་གཙང་བཏབ། འདི་ནི་རེབ་གོང་
མདོ་བ་ནས་འཁྲུངས་པའི་འབྲོ་གྲུབ་ཆེན་ཟེར་བ་དེ་ཡིན། །
བྲག་དཀར་སྤྲེལ་རྫོང་དགོན་པ་ནི། ཡབ་རྗེ་སྐལ་ལྡན་རྒྱ་མཚོའི་སྤྲུལ་བའི་བཀོད་པ་ཨ་
རོལ་རྡོ་རྗེ་འཆང་བློ་བཟང་ལུང་རྟོགས་བསྟན་པའི་རྒྱལ་མཚན་གྱིས་ཕྱག་འདེབས་མཛད།
ལྷ་ཆབ་སྒར་ནི་ཡབ་རྗེ་བླ་མ་སྐལ་ལྡན་རྒྱ་མཚོའི་དངོས་སློབ་ཧོར་ནག་དཀའ་བཅུ་བ་
དང་། ཧོར་རབ་འབྱམས་པ་གཉིས་ཀྱིས་བཏབ་པ་ཡིན་ལ། འདི་དཔལ་ལྡན་བཀྲ་ཤིས་
འཁྱིལ་མ་དགོན་ཡིན་ཟེར་དོན་ནི། བཀྲ་ཤིས་འཁྱིལ་གསར་ཚུགས་ཀྱི་དབུ་ཆོས་གཉིས་པོ་
དགོན་འདི་ནས་ཕེབས་པའི་རྒྱུ་མཚན་གྱིས་ཡིན། །
ལམ་ལུང་སྒར་དང་ཨོབ་བསྟན་སྒར་གཉིས་བསེ་ཁྲི་རྒན་སྤྲུལ་བའི་སྐུ་ངག་དབང་འཇམ་
དབྱངས་བཀྲ་ཤིས་ཀྱིས་བཏབ། །
གཏེར་ལུང་ཡིད་དགའ་ཆོས་འཛིན་གླིང་ནི། ཀུན་མཁྱེན་གོང་མས་ལུང་བསྟན་གནང་
བ་ལྟར་བསེ་ཁྲི་རྒན་ངག་དབང་བཀྲ་ཤིས་རང་ཉིད་བཀྲ་ཤིས་འཁྱིལ་ནས་བཞུགས་མ་བདེ་བར་
དགོན་འདིར་ཕེབས་ཏེ་གདན་ས་གསར་བ་བདག་གིར་བཞེས།
ཨོང་ཉོད་ཏཱ་བེ་ལིའི་དགོན་ནི། རོང་བོ་ཨ་ལགས་དོན་གྲུབ་ཀྱིས་བཏབ། ཁོང་སྤྱི་
ཚང་དུ་འཁྲུངས། །
ཙ་ཡིས་ཞལ་དྲོ་རི་ཁྲོད་བཀྲ་ཤིས་ཆོས་འཕེལ་གླིང་ནི། འདན་གྲུབ་ཆེན་ངག་དབང་བློ་
བཟང་བསྟན་འཛིན་གྱིས་བཏབ། །
དབེན་གནས་བཀྲ་ཤིས་དགེ་འཕེལ་ནི། ཡབ་རྗེ་སྐལ་ལྡན་རྒྱ་མཚོ་བཞུགས་གནས་ཀྱི་
གཙོ་བོ་ཞིག་ཡིན། སྣ་བུག་སྒོམ་གྲྭ་ནི། ཡབ་རྗེ་བླ་མ་སྐལ་ལྡན་རྒྱ་མཚོ་དང༌། ཁོང་གི་ཉེ་
གནས་ཆེན་པོ་བྱང་ཆུབ་མི་ལ་རྣམ་གཉིས་ཡུན་རིང་བཞུགས་ནས་རི་ཁྲོད་དུ་གྱུར།
ཞོ་ཕུག་རི་ཁྲོད་ནི། བླ་མ་ཆོས་པ་རིན་པོ་ཆེའི་བཞུགས་གནས་ཡིན་ལ། ཁོང་གིས་
- 155 -

བདག་གིར་མཛད་དེ་རྗེ་བཙུན་མི་ལ་རས་པའི་སྐུ་བརྙན་ཕྱག་བཟོ་ཅན་ཡང་བཞུགས་སོ། །
ཧོར་གཙང་ཆེ་ཆུང༌། སྒྲུབ་སྡེ་བཞི་སོགས་ཡབ་རྗེ་སྐལ་ལྡན་རྒྱ་མཚོས་ཕྱག་འདེབས་
གནང་།
ཙག་ཙག་སྒར་ནི། ཞལ་དཀར་སྐུ་ཕྲེང་གི་གདན་ས་སྟེ། སྐུ་ཕྲེང་དང་པོ་ཞལ་དཀར་
པདྨ་དོན་གྲུབ་ལ་ཏཱ་མིང་ཡུང་ལོའི་ཁྲི་ལོ་བཅོ་ལྔའི་སྟེང་རྒྱ་ཐོབ་སྤྲད། ཞལ་དཀར་འདི་བ་བློ་
བཟང་ཆོས་འཕེལ་ནི། 
རོང་བོ་ནང་སོ་ཚང་གི་རིགས་རུས་སུ་འཁྲུངས།
གཉའ་གོང་བྲག་དཀར་དགོན་ནི། ཁ་གྱ་ཚོ་དྲུག་གི་ནང་ཚན་རྒན་གྱའི་གཞུང་གི་ཆར་
གཉའ་གོང་བྲག་དཀར་སྒྲུབ་གནས་སུ་ཡོད་ལ། ཡབ་རྗེ་བླ་མ་སྐལ་ལྡན་རྒྱ་མཚོས་ཕྱག་་་་
འདེབས་གནང་།
རྭ་ངན་རི་ཁྲོད་དགེ་འཕེལ་ནི། རྭ་ངན་དཔོན་སློབ་བློ་བཟང་དར་རྒྱས་ཀྱིས་བཏབ།
རྗེས་སུ་རྐུན་ཇག་གིས་ གཙེས་ པས་ འགྲོ་མགོན་ཚོགས་དྲུག་ རང་ གྲོལ་ ལ་ དགོན་ མགོ་ ཕུལ།
ཁོང་གི་ཐུགས་སྲས་ཉང་སྣང་མཛད་རྡོ་རྗེ་གཙོས་རེབ་གོང་སྔགས་མང་གིས་བདག་གིར་མཛད
འཕགས་མཆོག་འཁོར་བ་དབྱིངས་སྒྲོལ་སོགས་ཀྱི་སྒྲུབ་རྒྱུན་ཁྱུང་དགོན་མི་འགྱུར་རྡོ་རྗེ་གླིང་གི་
ཕྱག་ལེན་ལྟར་བཙུགས་ཡོད།
ཁ་དཀར་སྒར་དགའ་ལྡན་བསྟན་འཕེལ་གླིང་ནི། གྲུབ་ཆེན་ཆེ་བ་རིན་པོ་ཆེའི་སྤྲུལ་སྐུ་
གཡེར་གཤོང་དགེ་འདུན་ཟླ་གྲགས་ཀྱིས་ཤིང་རྟ་ལ་ཕྱག་འདེབས་མཛད་དེ་བཅའ་ཡིག་བཞག་
མུ་ཏོ་བཀྲ་ཤིས་བསམ་གཏན་གླིང་ནི། གླིང་རྒྱའི་ཞབས་དྲུང་གྲགས་པ་རྒྱ་མཚོས་་
བསྐྱངས། །
གཡང་ལུང་རི་ཁྲོད་ནི། ཡབ་རྗེ་སྐལ་ལྡན་རྒྱ་མཚོའི་དངོས་སློབ་དོན་ཡོད་སེང་གེས་
བཏབ། །
གུར་ཡག་རི་ཁྲོད་བསམ་གཏན་གླིང་ནི། ཡབ་རྗེའི་དངོས་སློབ་ནེའུ་མགོ་བ་ངག་་
དབང་རྒྱལ་མཚན་གྱིས་བཏབ།།
གནམ་སྐྱག་རི་ཁྲོད་རྣམ་དག་གླིང་ནི། ཡབ་རྗེ་སྐལ་ལྡན་རྒྱ་མཚོའི་དངོས་སློབ་རྒྱ་ཁེ་བླ་
མས་བཏབ་ཟེར་ཡང་རྗེ་མ་ཎི་བ་ཤེས་རབ་བཀྲ་ཤིས་ཡིན་འདུག་པས་སྔ་མས་ཀྱང་བསྐྱངས་ཚུལ་
བཤད་ཆོག་གོ །
རྔ་བ་བཀྲ་ཤིས་རྩེ་བརྒྱད་ནི། བྲག་དཀར་སྔགས་རམས་པའི་སྤྲུལ་སྐུ་ཤེས་རབ་སེང་
གེས་བཏབ་ཅིང་བཤད་ཚུལ་ཡོད་ཀྱང་རྗེ་ཤེས་རབ་བཀྲ་ཤིས་ཡིན་པར་གསལ་ལོ། །
འདི་དག་ནི་རང་གཞན་ཀུན་ལ་སྤྱིར་གྲགས་པ་ཡིན་ལ། ད་དུང་ལོ་རྒྱུས་ཀྱི་སྟེང་ནས་
- 156 -

ཞིབ་ཏུ་གཏུགས་ན་མདོ་སྨད་ཕྱོགས་སུ་དགོན་སྡེ་མང་པོ་ཞིག་ཡོད་པར་ངེས་སོ། །དེ་ལྟར་རང་
དང་གཞན་ཕྱོགས་པའི་ཆར་བཞུགས་པའི་དགོན་སྡེ་རྣམས་ཀྱི་མཚན་ཐོ་ཙམ་ལས་མ་བྲིས་པས་
རྒྱས་པར་འདོད་ན་རོང་བོ་དགོན་ཆེན་གྱི་གདན་རབས་རྫོགས་ལྡན་གཏམ་གྱི་རང་སྒྲ་ལས་ཤེས་
པར་བྱའོ། །
ད་ནི་རོང་བོ་གདན་ས་གསུམ་གྱི་རྟེན་གཙོ་ཆེ་ཤོས་ཁག འགྲིག་ལམ་དང་བཅས་པའི་
སྐོར་ཆེ་ལོང་ཙམ་ངོ་སྤྲོད་བྱ་བ་ནི། དེ་ཡང་རྟེན་གྱི་གཙོ་བོ་ཆོས་པ་རིན་པོ་ཆེས་བཞེངས་པའི་
འཇམ་དབྱངས་ཀུན་གཟིགས་ཀྱི་སྐུ་བརྙན་རྟེན་དང་བརྟེན་པར་བཅས་པ་ལ་སྐྱིད་ཤོད་སྡེ་བའི་
ཆོས་རྗེ་དང༌། ཀོའུ་བ་ཆོས་རྒྱ་མཚོ་རྣམ་གཉིས་ཀྱིས་རབ་ཏུ་གནས་པར་མཛད་ པ་དང་།
ཆོས་རྗེ་བསམ་རིན་པས་ས་འདུལ་མཛད་པའི་གནས་སུ་བཞེངས་པས་ས་འཛིན་ལྷ་ཁང་དུ་
འཇིགས་བྱེད་རང་བྱོན། རོང་བོའི་བླ་མ་དཀར་དམར་རྣམ་གཉིས་ཀྱི་སྐུ་གདུང་། མཁན་
ཆེན་གྱིས་ནང་སོ་ངག་དབང་བློ་བཟང་ལ་གྲོས་བསྟུན་གྱིས་སྤྱི་བའི་འདུ་ཁང་རྙིང་བའི་རབ་
གསལ་བསྟོད་དེ་བཞེངས་པའི་བྱམས་སྐུ་ཤིན་ཏུ་ཆེ་བ། ཆོས་བ་རིན་པོ་ཆེའི་དམར་གདུང་
དབུ་སྐྲ་སྐྱེས་པ། མགོན་པོ་དེ་ཉིད་ཀྱི་དགོངས་རྫོགས་སུ་རྗེ་སྐལ་ལྡན་པས་བཞེངས་པའི་རྗེའི་
རྗེ་མ་ཎི་བ་ཤེས་རབ་བཀྲ་ཤིས་ཀྱིས་བཞེངས་བའི་ཐུབ་པ་
སྐུ་སོགས་བླ་མ་སྔ་ཕྱིའི་གདུང་རྟེན། 
གནས་བརྟན་བཅུ་དྲུག རྗེ་རིན་པོ་ཆེ་དང་། ཆེ་བ་ཡབ་སྲས་ཀྱི་འདྲ་སྐུ། ཤར་བླ་བྲང་
ནོར་བུ་གྲུ་འཛིན་དུ་ཐུབ་པ་མེ་ཐུབ་མ། འཇམ་དབྱངས་དམར་སེར་མེ་སྐྱོན་སེལ་བའི་ལོ་རྒྱུས་
ཅན། སྙེ་ཐང་སྒྲོལ་མ་གསུང་འབྱོན། པཎ་ཆེན་བྱམས་ པ་ གླིང་བའི་ཕྱག་བཟོའི་རྗེ་སྐུ་
བཅས་དང་། གཞན་ཡང་རྗེ་རིན་པོ་ཆེའི་རྣམ་སྦྱར། རྒྱལ་ཚབ་དང་མཁས་གྲུབ་རྗེ་གཉིས་
ཀྱི་དབུ་ཞྭ། འདུལ་འཛིན་གྱི་སྐུ་ཆོས་དོལ་བུ་བཅས་པ། རྒྱལ་བ་སྐུ་ཕྲེང་། པཎ་ཆེན་ན་
རིམ། རྗེ་སྐལ་ལྡན་རིམ་བྱོན་གྱི་ན་བཟའ་ཉེར་སྤྱད། རྨ་ཆེན་གྱིས་འགྲོ་མགོན་ཚོགས་དྲུག་
རང་གྲོལ་ལ་ཕུལ་བའི་དབུ་ཞྭ་སོགས་ནང་རྟེན་མང་དུ་བཞུགས་ པ་སྨོན་ལམ་ལ་མཇལ་ཁ་
གཏོང༌། ད་དུང་ཚོགས་ཆེན་འདུ་ཁང་ སོགས་ ལྷ་ཁང་དང་འདུ་ཁང་སུམ་ཅུ་ལྷག་དང་།
ནང་ཆེན་བཞི་བཅུ་ལྷག་ཡོད། ཁྱད་པར་དུ་གོང་མ་ཟོན་ཏེ་རྒྱལ་བོའི་རིང་གི་གསོ་སྦྱོང་གི་ཐུབ་
སྐུ་དང་། གྲུབ་ཆེན་མདའ་ཆར་བའི་ཕྱག་ཕུར། ཆོས་རྗེ་དོན་གྲུབ་རིན་པོ་ཆེ་དང༌། རྗེ་
རིན་པོ་ཆེ་རྣམ་གཉིས་ཀྱི་ཆོས་གོས་དང་རྣམ་སྦྱར། ས་སྐྱ་འགྲོ་མགོན་འཕགས་པའི་ཕྱག་
མཁར། འཇམ་དབྱངས་མེ་ཐར་མ་དང་། སྙེད་ཐང་སྒྲོལ་མ་གསུང་འབྱོན་རྟེན་རྙིང་བྱིན་
ཅན་འགའ་རེ་ད་ལྟ་ཡང་བཞུགས། ཡང་གྲྭ་ཤག་བཞི་བརྒྱར་ཉེ་ལ། དགེ་འདུན་འདུས་
ཚོགས་ཆིག་སྟོང་བདུན་བརྒྱར་གྲགས། དགའ་ལྡན་གསེར་ཁྲི་རྣམ་གཉིས་དང་། མཁན་པོ་
- 157 -

རྣམ་བརྒྱུད། 
དབུས་ཐོབ་རྒྱུ་ཐོབ་ཀྱིས་མངོན་པར་མཐོ་བའི་གོང་མ་རྣམས་ཀྱི་དབུ་བླ་དང་
དྲེགས་ལྡན་གྱི་བླ་སྤྲུལ་ཆེ་ཕྲ་ནང་སོ་དང༌། ཀོ་ཤི། པཎྜི་ཏ་ཧུ་ཐོག་ཐུ། ནོ་མོ་ཧན་ཆོས་རྗེ་
སོགས་ལས་ལུང་གིས་མཐོ་བའི་བླ་སྤྲུལ། བཀའ་རབ་འབྱམས་སྨྲ་བའི་བཤེས་གཉེན་སོགས་
རྒྱུན་མི་ཆད་པར་ཕེབས་ཤིང་གསང་གསུམ་མཛད་བཟང་མངོན་པར་གསལ་ཞིང་རྒྱས་པའི་
མཐུ་ལས་མདོ་སྨད་ཀྱི་བསྟན་པའི་གནས་གཞི་དང་། རིག་པ་འབྱུང་བའི་གྲོང་ཁྱེར་དུ་ཀུན་ལ་
གྲགས་པ་དཀར་ཞིང་སྙན་པ། གྲྭ་ཚང་ཐོས་བསམ་རྣམ་པར་རྒྱལ་བའི་གླིང་ལ་དེང་གི་བར་ལ་
གདན་རབས་བདུན་ཅུ་ལྷག་གིས་ཆོས་སྲིད་ཟུང་གིས་བསྐྱངས་ཤིང་གཞན་རྣམས་ཀྱང་དེ་དང་
འདྲའོ། ། 
གཞན་ཡང་བསྐལ་བཟང་རྣམ་འདྲེན་བཞི་བ་ཐུབ་པའི་དབང་པོས་དྲང་སྲོང་ལྷུང་
བ་རི་དྭགས་མི་འཇིགས་པའི་ནགས་སུ། ལྔ་སྡེས་གཙོས་ལྷ་མིའི་འཁོར་དུ་བདེན་བཞི་ལན་
གསུམ། བཟླས་པ་བཅུ་གཉིས་ཀྱི་སྒོ་ནས། དམ་པའི་ཆོས་ཀྱི་སྒོ་འཕར་དང་པོ་ཕྱེ་བ་ནས་
བཟུང་གྲོང་ཁྱེར་དྲུག་སོགས་གནས་ཡུལ་མ་ངེས་པར་གདུལ་བྱའི་བློ་དང་འཚམས་པའི་ཐེག་
གསུམ་ཆོས་ཀྱི་འཁོར་ལོ་རིམ་པ་གསུམ་དུ་བསྐོར་བའི་དགོངས་དོན་ནི་ལེགས་གསུང་རྒྱལ་བའི་
བཀའ་དང༌། དེ་ཉིད་ཀྱི་ཟབ་ པ་དང་། རྒྱ་ཆེ་བའི་བསྟན་དོན་གསལ་བར་བྱེད་ཅིང་།
བླང་དོར་ ལག་ལེན་ དངོས་ སུ་ སྟོན་ པ་ ནི་ རྗེས་འཇུག་ མཁས་ པའི་ བསྟན་ བཅོས་ ཡིན་ ཏེ།
འཆོས་སྐྱོབས་ཀྱི་ཡོན་ཏན་གཉིས་ལྡན་ལམ་གྱི་བདེན་པའི་རང་བཞིན། དམ་ཆོས་དཀོན་
མཆོག་གཏན་གྱི་སྐྱབས་གནས་དམ་པ། སྐྱེ་དགུའི་མཆོད་སྡོང་ཡོངས་འདུའི་ལྗོན་པ་བཟང་པོ་
ལས་མངོན་མཐོ་ངེས་ལེགས་ཀྱི་འབྲས་བུ་གཡུར་དུ་ཟ་བའི་གསུང་རབ་དགོངས་འགྲེལ་དང་
བཅས་པ་འཕགས་པའི་ཡུལ་ནས་ལོ་པཎ་རིམ་བྱོན་གྱིས་བོད་ཀྱི་སྐད་དུ་འགྱུར་རོ་ཅོག་ད་ལྟའི་
དུས་སུ་བཀའ་འགྱུར་དང་། བསྟན་འགྱུར་ཚར་མང་པོས་གཙོས་རྒྱ་བོད་ཀྱི་མཁས་གྲུབ་དུ་
མའི་བཀའ་འབུམ་སོགས་སྐུ་གསུང་ཐུགས་རྟེན་མཐའ་ཡས་པ་བཞུགས་ཤིང་། རྗེ་བཙུན་སྐལ་
ལྡན་རྒྱ་མཚོའི་གསུང་འབུམ་རྟ་ནག་པ་བློ་བཟང་དགེ་འདུན་གྱི་རྣམ་འགྲེལ། མཁན་ཆེན་
བསྡུས་གྲྭ་དང་རྣམ་ཐར། མི་ཕམ་ཟླ་བའི་གསུང་འབུམ། ཁྲི་ཆེན་འཇམ་པའི་དབྱངས་ཀྱི་
བཀའ་འབུམ་སོགས་ཀྱི་ པར་ ཀྱང་ སྣང་སྟེ། ཇི་ སྐད་དུ། ངག་དབང་མི་ཕམ་ཟླ་བས།
རབ་མཐོ་གསེར་གྱི་ཁང་བཟང་བརྩེགས་པ་ན། ། འཇིག་རྟེན་དབང་ཕྱུག་མཐོན་མཐིང་ཟུར་
ཕུད་དང་། ། སིལ་སིལ་འཁྲོལ་བའི་རིན་ཆེན་རྒྱན་སྤངས་ཏེ། ། ངུར་སྨྲིག་གར་མཛད་སྐལ་
ལྡན་རྒྱ་མཚོ་ཞེས། །མཚན་གྱི་སྒྲས་ཀྱང་ཉམས་ཐག་དབུགས་དབྱུང་བ། ། དེ་ཉིད་འགྲོ་ཀུན་
སྲིད་པའི་ཆུ་གཏེར་ལས། ། སྒྲོལ་བའི་ཐུགས་རྗེའི་གྲུ་རྫིངས་རབ་བསྣམས་ནས། ། ཕྱིན་དྲུག་
སྤྱོད་པའི་དར་ཆེན་གཡོ་བཞིན་དུ། ། མི་ཡི་སྲིད་པར་ཟློས་པའི་ཟོལ་གྱིས་བཞུགས། ། ཀུན་
- 158 -

རྨོངས་རིམས་ནད་འཕྲོག་པའི་རྩི་སྨན་དུ། ། (རྒྱལ་བ་ཀུན་གཟིགས་ཀྱི་སྐུ་བརྙན་བྱིན་རླབས་
འདོད་འཇོ་སོགས་ཀྱི་བསྔགས་བརྗོད) བྱིན་རླབས་འདོད་དགུ་འཇོ་བའི་དཔག་བསམ་་་་་
ཤིང་། །ཀུན་གཟིགས་གསེར་གྱི་འཁྲི་ཤིང་ཆེན་པོ་སོགས། །དཀོན་མཆོག་རྟེན་གྱི་ཕོ་བྲང་བརྒྱ་
རྩར་བདོ། ། བགྲང་ཡས་མཆོད་སྤྲིན་དཀྲིགས་པའི་གན་དྷོ་ལ། ། ( ཚོགས་ཆེན་འདུ་ཁང་ལ་
བསྔགས་བརྗོད)རབ་ཡངས་ཀ་ཆེན་བརྒྱ་ཡིས་བཏེགས་པ་ན། །ཁྲིམས་ལྡན་གསེར་ཞུན་ཅོད་
པཎ་ཐོགས་པའི་ཚོགས། ། མཚམས་སྤྲིན་འབུམ་ཕྲག་ཅིག་ཅར་སྤུངས་པ་བཞིན། ། ཐོས་
བསམ་གླིང་མཆོག་ཀུན་དགའ་ར་བ་ན། །( ཁྲི་གདན་རབས་རྣམས་ཀྱི་བསྔགས་བརྗོད） རོང་
སྟོན་རྒྱལ་བའི་ཞབས་ཀྱིས་དཔལ་བྱིན་པའི། །གསེར་སྦྱངས་མྱུ་གུ་ལེགས་བཀྲམ་ཆོས་ཀྱི་ཁྲི། །
རིས་མེད་སྐྱེ་བོས་མངོན་པར་འདུད་པ་ཡོད། །སྔོན་ནས་སྐྱེས་མཆོག་རྒྱལ་སྲས་དུ་མ་ཡིས། །
རྩིབས་སྟོང་ཆོས་ཀྱི་འཁོར་ལོའི་ཤེ་མོང་གིས། །གདན་ས་ཆེན་པོ་འདི་ལ་མངའ་བསྒྱུར་ཏེ། །
ལོག་སྨྲའི་གཡུལ་ལས་རྒྱལ་བའི་རུ་མཚོན་བསྒྲེངས། ། ཁྱད་པར་ཕུལ་བྱུང་སཾ་གྷའི་མཚན་
གསོལ་བ། །( ཁྲི་ཐོག་བརྒྱུད་པ་མཁན་ཆེན་དགེ་འདུན་རྒྱ་མཚོ) ཐུབ་བསྟན་བདུད་རྩིའི་སྙིང་
པོ་མངོན་ཕྱུངས་ནས། ། ལེགས་ལྡན་མང་པོའི་ཡིད་ཀྱི་ཀ་ལ་ཤ། ། སྨིན་གྲོལ་ཐིགས་པ་
འཐུངས་པས་སྐལ་བཟང་བྱས། ། དེང་དུས་མཁས་མང་འདུས་པའི་ཅོད་པཎ་འཆིང་བ་ནི། །
(འདི་དུས་ཀྱི་ཁྲི་ཐོག་པ་ཁྲི་ཆེན་དགེ་འདུན་མཁྱེན་རབ) རྣམ་དཔྱོད་ནུ་ཞོ་བསྣུན་པའི་མཁྱེན་
རབ་ལུས་རྩལ་གྱིས། ། རྩོད་བྲལ་མཁས་པའི་ཡང་རྩེར་ཕྱིན་པ་དེ་ཉིད་དོ། ། གཞན་ཡང་
བཤེས་གཉེན་མང་པོས་གནས་མཆོག་འདིར། ། འཆད་ཉན་གངྒཱའི་ཡོན་ཆབ་སྦྲེང་བ་ལ། །
ཐར་འདོད་སྐྱེ་བོའི་ཚོགས་རྣམས་རབ་སྲིད་ནས། །པདྨའི་མཚོ་ལ་ངང་བའི་ཁྱུ་བཞིན་འདུ། །
（དབང་ལུང་ཁྲིད་སོགས་ཀྱི་འཆད་ཉན་རྒྱ་ཆེ་བའི་བསྔགས་བརྗོད） སྟོབས་འབྱོར་དཔུང་གིས་
ཁེངས་དྲེགས་འགྲན་བྱེད་ཀྱང་། ། གླིང་འདིར་ཡབ་རྗེ་གོང་མའི་ཐུགས་བསྐྱེད་མཐུས། །
མཆོག་དམན་ཀུན་ཀྱང་ཞི་དུལ་རྒྱལ་མཚན་འཛིན། ། མདོ་རྒྱུད་གཞུང་ལ་སྦྱངས་ལྡན་རྒན་
པོའི་ཚོགས། ། བསམ་གཏན་བདེ་བའི་རོ་ལ་ཡིད་ཆགས་ནས། ། ཉིན་མཚན་སྒྲུབ་པའི་
འཁོར་ལོས་འདའ་བ་ཡིས། ། བླུན་སྒོམ་ཕལ་ཆེར་སྐྱེངས་ནས་བས་མཐར་བྲོས། ། བརྟན་
གཡོའི་ཕུན་ཚོགས་གྲགས་པའི་ཕོ་ཉ་ཡིས། ། བྱིན་རླབས་མཆོད་སྦྱིན་མགྲོན་དུ་ཉེར་བཀུགས་
པའི། ། རབ་མང་ལུས་ཅན་བན་དཱ་རུ ཡི་ཚོགས། ། (དད་པ་ཅན་གྱི་མིང) འདི་ན་ཕྱག་
དང་བསྐོར་བའི་ལས་ཀྱིས་བྲེལ། ། ཞེས་ཆེད་དུ་བརྗོད་པ་ལྟར། ཆོས་སྡེ་ཆེན་པོ་འདིར་གྲྭ་
རྒྱུན་ཆིག་སྟོང་བདུན་བརྒྱར་ཉེ་བ་ལས། ཆོས་རར་འགྲིམ་མཁན་རྣམས་ནི་ཞི་དུལ་བག་ཡོད་
ཀྱི་བརྟུལ་ཞུགས་ལྟ་བུར་བླངས་ཤིང་དཀའ་ཐུབ་ཆོག་ཤེས་ཀྱི་རྒྱན་ཕྲེང་ངོམ་བཞིན་དཔེ་ཁྲིད་
- 159 -

རྩོད། རྒྱུགས་བརྩི་བཞག འཛིན་སྐྱོར་སྦྱངས་སོགས་ཀྱི་སྒོས་གཞུང་ཆེན་བཀའ་པོད་ལྔའི་
ཆོས་ཀྱི་སྒྲ་དབྱངས་གསང་མཐོར་སྒྲོགས་ཤིང་། གསུང་རབ་ཀྱི་དོན་ལ་བློ་གྲོས་ཀྱི་འཕེལ་ཁ་སུ་
མགྱོགས་ལ་འགྲན་པ་དང་། རྒྱུད་དུས་འཁོར་གྱི་ཆོས་གྲལ་དུ་ཞུགས་པ་རྣམས་ནི་ཐུན་མོང་
བའི་སྦྱངས་པ་སྔོན་དུ་བཏང་བའི་ཁར། རྒྱུད་སྡེ་སོ་སོའི་དགོངས་པ་བཞིན་འདོན་དབྱངས་
རྟ། རྡུང་རོལ་མོ། ཐིག་གར་འཆམ་སོགས་ཕྱག་ལེན་མ་ནོར་ཕྲ་ཞིབ་ཀྱི་སྒོས་གསང་ཆེན་
རིམ་གཉིས་བདུད་རྩིས་མྱོས་པའི་རྣལ་འབྱོར་རྟོགས་ལྡན་དབང་བོའི་གྲལ་མགོར་སུ་ཐོན་ལ་
བརྩོན་པའི་ཐུགས་བསྐྱེད་རྒྱ་གང་ཆེར་ཡོད་པ་བཅས་མཉམ་མེད་ཤཱཀྱའི་དབང་བོའི་བསྟན་པ་
སྤྱི་དང༌། བྱེ་བྲག་འཇམ་མགོན་བློ་བཟང་གྲགས་པའི་རང་བསྟན་འཛིན་སྐྱོང་སྤེལ་གསུམ་
གྱིས་ལུས་ཅན་མཐའ་དག་འཕྲལ་ཡུན་གཏན་བདེའི་དཔལ་ལ་འགོད་པའི་མཛད་བཟང་ཡར་
ལྡན་དུ་མཆིས་སོ། ། དེ་ལྟ་བུའི་ལུང་དང་མངོན་པར་རྟོགས་པའི་ཡོན་ཏན་གྱི་རྩལ་རྫོགས་པའི་
མཁས་གྲུབ་གསེར་རིའི་ཕྲེང་བ་རིམ་བྱོན་གྱི་བསྟི་གནས། མདོ་རྒྱུད་མན་ངག་རིག་གནས་
དང་ བཅས་ པའི་ མཁས་བྱའི་ གནས་ཡོད་དོ་ ཅོག་འདོད་དགུ་འབྱུང་བའི་ཆོས་ཀྱི་རྒྱ་མཚོ།
སུམ་རྩེན་ལྷའི་གཞལ་མེད་ཁང་ལ་ཅོ་འདྲི་བའི་གཙུག་ལག་ཁང་དང་སྐུ་གསུང་ཐུགས་རྟེན་གྱི་
བཞེངས་བཀོད་ཆལ་མར་བརྡལ་བའི་ས་སྟེང་གི་བདེ་ལྡན། མཉམ་མེད་རི་བོ་དགེ་ལྡན་པའི་
ལུགས་བཟང་དྲི་མེད་ཆུ་རྒྱུན་ཐོག་མར་གངས་ལས་འབྱུང་བའི་བསྟན་པའི་ཆུ་མགོ རོང་བོ་
དཔལ་གྱི་དགོན་ཆེན་ཕྱོགས་ཐམས་ཅད་ལས་རྣམ་པར་རྒྱལ་བ་བདེ་ཆེན་ཆོས་འཁོར་གླིང་ཞེས་
འཛམ་གླིང་ཡངས་པའི་ཁྱོན་དུ་སྙན་པའི་ང་རོ་གཅིག་གིས་སྒྲ་གཞན་རྣམ་པར་འགོག་པའི་ཀུན་
ཁྱབ་རྣ་བའི་རྒྱན་དུ་གྱུར་པ་དང་། འདིར་བཞུགས་དགེ་འདུན་ཆིས་སྟོང་བདུན་བརྒྱར་ཉེ་བ་
སྔ་ཕྱིར་བྱོན་པ་རྣམས་ནི་གནའ་དུས་རིང་མོ་ནས་སྤྱན་ལྟོས་བཟང་བའི་ཤུགས་ཀྱིས་ཟང་ཟིང་གི་
འདུ་ལོང་ལ་ཐུགས་མི་མཉེས་པར་འདོད་ཆུང་ཆོག་ཤེས་ཀྱི་དཔལ་ལ་གཞོལ་བ། ཀློག་སྤོང་
བཤད་སྒྲུབ་ལ་བརྩོན་པས་དལ་བ་ཐོབ་པ། དོན་དང་ལྡན་པའི་གནས་སུ་སོན་པ། ལྟ་གྲུབ་
དང་ཚུལ་ཁྲིམས་གཙང་བས་ཆེ་མཐོ་ཟེར་ཚད་ལ་འགྲམ་ཆུ་མི་ལྡང་བ། འཇིག་རྟེན་འདུ་
འཛིའི་བྱ་བཞག་ཉུང་བས་སྔོན་བྱོན་མཁས་པ་མང་པོས་བསྟོད་བསྔགས་ཀྱི་མེ་ཏོག་ལན་བརྒྱར་
འཐོར་བའི་ཡུལ་དུ་གྱུར་པས་སོ། ། ་
སླར་ཡང་ཚད་མའི་ལུང་གིས་བསྔགས་པའི་སྐྱབས་མགོན་སྐུ་ཕྲེང་རིམ་བྱོན་རྣམས་ཀྱི་
ko 
མཛད་རྗེས་གཙོ་བོ་དང་འཁྲུངས་ཡུལ་བཅས་ངོ་སྤྲོད་བྱ་བ་ནི། སྐུ་ཕྲེང་དང་པོ། ཡབ་རྗེ་&
སྐལ་ལྡན་རྒྱ་མཚོས(ཕ་རོང་བོ་ཚང་ནས་འཁྲུངས） མདོ་སྨད་ཀྱི་ལྗོངས་སུ་སྒྲུབ་རྒྱུད་ཀྱི་ཤིང་
རྟའི་སྲོལ་ཕྱེ་བ་དང་། སྐུ་ཕྲེང་གཉིས་པ། ངག་དབང་འཕྲིན་ལས་རྒྱ་མཚོས(རོང་བོ་ཤ་བི་
- 160 -

ནར） སོག་ཡུལ་དམ་པའི་ཆོས་ཀྱིས་དཀར་པོར་བསྒྱུར། སྐུ་ཕྲེང་གསུམ་པ། དགེ་འདུན་
འཕྲིན་ལས་རབ་རྒྱས་ཀྱིས( གཉན་ཐོག་དུ་འཁྲུངས) སྐྱེ་དགུ་མཐའ་དག་གཟི་བྱིན་གྱིས་གནོན་
པ་དང་། སྐུ་ཕྲེང་བཞི་བ། བློ་བཟང་ཆོས་གྲགས་རྒྱ་མཚོས( ཆུ་བཟང་རྭ་ལོ་ཐང) གདུལ་
བྱ་རྣམས་བྱམས་བརྩེའི་ཤུགས་ཀྱིས་གདུལ་བ། སྐུ་ཕྲེང་ལྔ་བ། བློ་བཟང་འཕྲིན་ལས་རྒྱ་
མཚོས( ཆུ་བཟང་རྭ་ལོ་ཐང) མཁས་པར་བྱ་བའི་གནས་ཐམས་ཅད་ལག་མཐིལ་དུ་འགྲེམ་པ་
དང༌། སྐུ་ཕྲེང་དྲུག་པ། བློ་བཟང་སྐལ་ལྡན་བསྟན་པའི་རྒྱལ་མཚན་གྱིས( ཆུ་བཟང་རྭ་ལོ་
ཐང） ཆོས་སྐྱོང་བྲན་དུ་འཁོལ་བས་རང་སྲིད་སྐྱོང་ཞིང་གཞན་སྡེ་གནོན་པ། སྐུ་ཕྲེང་བདུན་
པ། ཐམས་ཅད་མཁྱེན་ཅིང་གཟིགས་པ་ཆེན་པོ་སྐལ་ལྡན་བློ་བཟང་འཕྲིན་ལས་ལུང་རྟོགས་
རྒྱ་མཚོ་འཇིགས་བྲལ་དབང་ཕྱུག་ཕྱོགས་ལས་རྣམ་པར་རྒྱལ་བ་དཔལ་བཟང་པོས( ཆུ་བཟང་
རྭ་ལོ་ཐང) ཐོས་བསམ་སྒོམ་གསུམ། འཆད་རྩོད་རྩོམ་གསུམ་གང་ས་ནས་སྐུའི་ཕྲེང་བ་སྔོན་
མ་ཐམས་ཅད་ཀྱིས་འགྲན་དུ་མེད་པའི་མཛད་བཟང་བདག་གིར་བཞེས་ཏེ་རྒྱལ་བའི་བསྟན་པ་
ལ་བྱ་བ་རྒྱ་ཆེར་བགྱིད་པར་མངོན་དུ་ཕྱོགས་པ་འདི་ག་ལགས་པས། ཚུལ་དེ་དག་གི་སྒོ་ནས་
སྐལ་བ་དང་ལྡན་པ་རྣམས་ཀྱིས་སྐུའི་ཕྲེང་བ་རིམ་པར་བྱོན་པ་ལ་གཞན་དང་མི་མཉམ་པའི་
དད་གུས་ཀྱི་ཁམས་སྤེལ་བར་རིགས་སོ། ། དེ་ལྟར་གསེར་ལྗོངས་ཡངས་པའི་འཇིག་རྟེན་གྱི་
དཔལ་ནཱ་ལེནྡྲ་ཆེན་པོ་ ཕྱོགས་ལས་རྣམ་རྒྱལ་བདེ་ཆེན་ཆོས་འཁོར་གླིང་གི་མཆོད་གཞིས་ནི།
ཇི་སྐད་དུ། རྟོགས་བརྗོད་གསེར་གྱི་མེ་ཏོག་ལས། ལྷོ་རྒྱུད་དཔལ་ལྡན་ནོར་གྱི་བློ་གྲོས་
གང་། །དག་པའི་འཇིག་རྟེན་མངོན་པར་དགའ་བའི་བཅུད། ། ཁྱབ་འཇུག་སྤར་མོའི་འཕྲུལ་
གྱིས་མངོན་ཕྱུང་བའི། །གྲགས་པ་སྲིད་ཞིའི་སྙན་གོང་རྒྱན་དུ་མཆེད། །དེ་ནི་དཔལ་གྱི་སྙིང་
བོའི་ཐིག་ལེ་ལ། ། རེབ་གོང་རིག་པ་འབྱུང་བའི་གྲོང་ཁྱེར་ཞེས། ། སྙན་པ་དོན་དང་བཅས་
པའི་ཤལ་བ་རིང༌། ། ཕྱོགས་ཀྱི་བུ་མོའི་རྣ་བར་འཕྱང་འཕྲུལ་ཉིད། ། ཅེས་བསྔགས་པ་ལྟར།
ཤར་ཕྱོགས་མངོན་དགུའི་ཞིང་གི་སྣོད་བཅུད་ཀྱི་ཕུན་ཚོགས་ཐམས་ཅད་ས་ལ་འཕོས་པ་བཞིན་
སྣོད་བཅུད་ཀྱི་བཀོད་པ་ཕྱི་ཁྲི་སྡེ་དང་ནང་སྟོང་སྡེ་དུ་མས་མཁའ་ལ་རྒྱུ་སྐར་བཞིན་དུ་བཀྲ་བ་
དང༌། འཇིག་རྟེན་པའི་ཁ་སྐད་ལ་ཡང་། གུར་དཀར་པོ་ཅན་གྱི་ཁྲི་སྡེ། སྦྲ་རོག་རོག་ཅན་
གྱི་ཁྲི་སྡེ། ཁང་སྐྱ་ལེབ་ཅན་གྱི་ཁྲི་སྡེ་བཅས་རོང་འབྲོག་གི་སྡེ་ཤིན་ཏུ་རྒྱ་ཆེ། དེ་ཐམས་ཅད་
ཀྱི་སྤྱི་བླ་ཡབ་རྗེའི་སྐལ་ལྡན་རྒྱ་མཚོའི་སྐུ་ཕྲེང་རིམ་བྱོན་དང་། སྤྱི་དཔོན་ཕ་རོང་བོ་ནང་སོ་ན་
རིམ་གྱིས་བྱེད་པས་རོང་བོའི་བླ་དཔོན་རྣམ་གཉིས་ཞེས་ཀུན་ལ་རླུང་ལྟར་གྲགས། འདི་དག་
ཕལ་ཆེར་དགུ་ཆུའི་རྒྱུད་དང་འབྲེལ་བས་རེབ་གོང་དགུ་ཉིན་སྲིབ་ཏུ་གྲགས་སོ། །
སྨྲས་པ།
- 161 -

དེ་ལྟར་མདོ་སྨད་ནོར་འཛིན་ཡངས་བའི་གྲྭ་གཅིག་ན། ། བཤད་དང་སྒྲུབ་པའི་ཆོས་དེ་
རྒྱུ་སྐར་དཔལ་ལ་འགྲན། །ཆོས་དང་སྲིད་ཀྱི་གཟི་བྱིན་ཟླ་བོས་བཏང་བ་འདི། །ཆོས་པ་ཡབ་
སྲས་དྲིན་ལས་བྱུང་བ་སུས་མི་ཤེས། ། ཞེས་བར་སྐབས་ཀྱི་ཚིགས་སུ་བཅད་པའོ། །
༄༅། །གསེར་ལྗོངས་ནོར་འཛིན་ཡངས་པའི་ཁྱོན་འདིར་སྔ་འགྱུར་གྱི་བསྟན་པ་
རིན་པོ་ཆེ་ཇི་ལྟར་བྱོན་པའི་རྣམ་གཞག
ན་མོ་གུ་རུ་པདྨ་ཀཱ་ར་ཡེ།
སྟོབས་བཅུའི་བདག་ཉིད་སྲས་དང་བཅས་པའི་གསང་གསུམ་ཡོན་ཏན་འཕྲིན་ལས་ཀུན། །
གཅིག་བསྡུས་སྙིགས་མའི་འགྲོ་ལ་སངས་རྒྱས་ཀུན་ལས་ལྷག་པའི་བཀའ་དྲིན་ཅན། །
ཕྱོགས་བཅུ་དུས་བཞིའི་དབྱིངས་སུ་བསམ་ཡས་རྣམ་པར་ཐར་པའི་སྤྲིན་བཀོད་པ། །
དཀོན་མཆོག་ཀུན་འདུས་པད་འབྱུང་ཞབས་ལ་མི་ཕྱེད་གུས་པས་ཕྱག་བགྱིའོ། །
ཞེས་མཆོད་པར་བརྗོད་པའི་ཚིག་གི་ཨུཏྤལ་སྔོན་དུ་གཏོར་ནས་གསེར་ལྗོངས་ནོར་འཛིན་
ཡངས་པའི་ཁྱོན་འདིར་སྔ་འགྱུར་གྱི་བསྟན་པ་རིན་པོ་ཆེ་ཇི་ལྟར་བྱོན་པའི་རྣམ་གཞག་ནི
། ཇི་
སྐད་དུ། རིག་འཛིན་འཇིགས་མེད་གླིང་བའི་ཞལ་ནས། འདི་ན་གངས་ཅན་མུན་པའི་གླིང་
གི་སྤུན་ཟླར་བྱས་ཏེ་ཤིན་ཏུ་ཡང་། བློ་ལ་གདུང་བའི་ཁུར་དུ་ལྕི་ལ་ཆོས་རྒྱལ་མེས་དབོན་
གསུམ་མཉམ་ཡང་། ། ཐུགས་བསྐྱེད་དཔུང་བ་བཙན་པོའི་འཁྲུལ་འཁོར་དམ་བཅའི་རི་མོ་མ་
སྨད་པས། །ལྗོངས་འདིར་རྒྱལ་བསྟན་ཤིང་རྟའི་ཁ་ལོ་དྲངས་པ་མིན་ནམ་ཁྲི་སྲོང་རྗེ། ། ཞེས་
གསུངས་པ་ལྟར། འཛམ་གླིང་ཡུལ་ཆེན་དྲུག་གི་ནང་ཚན་འཕགས་པ་ཐུགས་རྗེ་ཆེན་པོའི་
གདུལ་ཞིང་། ལྷ་དང་བླ་མའི་གདན་ས་བྱིན་རླབས་ཀྱི་ངད་འཕྲོ་བའི་གདོང་དམར་བོད་ཀྱི་
རྒྱལ་ཁམས་འདིར། རྗེ་བཙུན་བརྟན་པའི་འཁོར་ལོ་མིའི་སྒྱུ་འཕྲུལ་གྱི་རྣམ་པར་རོལ་བ་ལྷ་
བཙན་པོ་ཁྲི་སྲོང་ལྡེའུ་བཙན་གྱི་དུས་སུ་རྒྱ་གར་ཟ་ཧོར་མེ་ཏོག་གི་གླིང་ནས་མཁན་པོ་བྷོ་དྷི་ས་ཏཱ་
ཤཱནྟ་རཀྵི་ཏ་དང༌། འཛམ་བུ་གླིང་ན་ཆེ་བའི་རིག་སྔགས་འཆང་བ་སངས་རྒྱས་གཉིས་པ་སློབ་
དཔོན་ཆེན་པོ་པདྨ་སམྦྷ་ཝ་ལ་སོགས་པའི་པཎྜི་ཏ་མང་པོ་གདན་དྲངས། ཐོག་མར་བོད་ཀྱི་མི་
ལ་རབ་བྱུང་བཏུབ་བམ་ཉམས་སད་ཕྱིར། ཞང་བློན་དད་པ་ཅན་རྔ་ཁྲི་གཟིགས་རབ་ཏུ་བྱུང་
བར་རྒྱལ་བོས་གསོལ་བས། ཤཱནྟ་རཀྵི་ཏས་མཁན་པོ་དང་དཱ་ན་ཤཱི་ལ་དང་། ཛི་ན་མི་ཏྲ་
- 162 -

གཉིས་ཀྱིས་ལས་སློབ་དང་གསང་སྟོན། པཎྜི་ཏ་གཞན་རྣམས་ཀྱིས་ཁ་སྐོང་མཛད་ནས་རབ་
ཏུ་བྱུང་ཞིང་བསྙེན་པར་རྫོགས། མཚན་དཔལ་དབྱངས། བཙན་པོས་བསྔགས་པ་རཏྟར་
ཡང་གྲགས། བསྒོམས་པས་མངོན་ཤེས་ལྔ་དང་ལྡན་པར་གྱུར་ཏོ། དེ་ནས་རིམ་བཞིན་རྦ་
གསལ་སྣང་དང་། པ་གོར་བེ་རོ་ཙ་ན། ངན་ལམ་རྒྱལ་བ་མཆོག་དབྱངས། རྨ་རིན་ཆེན་
མཆོག འཁོན་ཀླུའི་དབང་བོ་སྲུང་བ། ལ་གསུམ་རྒྱལ་བ་བྱང་ཆུབ་རྣམས་རབ་ཏུ་བྱུང་ཞིང་
མིང་ཡེ་ཤེས་དབང་བོ་སོགས་སུ་སྤོས་ཏེ་བསྙེན་པར་རྫོགས། དེ་བདུན་ལ་སད་མི་མི་བདུན་དུ་
གྲགས་ཤིང་བོད་ཀྱི་རབ་བྱུང་རྣམས་ཀྱི་ཐོག་མ་ཡིན། དེ་ལ་བརྟེན་ནས་ངུར་སྨྲིག་འཛིན་པའི་
རབ་བྱུང་དུ་མ་འཕེལ། འཁོན་ཀླུའི་དབང་བོ་སྲུང༌། པ་གོར་བེ་རོ་ཙ་ན་དང༌། རྨ་རིན་
ཆེན་མཆོག གཉགས་ཛྙཱ་ན་ཀུ་མཱ་ར་དང་། སྐ་ཅོག་ཞང་གསུམ་སོགས་སྐད་གཉིས་སྨྲ་བའི་
ལོ་ཙཱ་བ་བརྒྱ་ཕྲག་བཅུར་ལོངས་པ་ཙམ་གྱིས་སྡེ་སྣོད་གསུམ་དང་། རྒྱུད་སྡེ་དྲུག་གམ་བཞིའི་
ངེས་པ་ཅན། དེ་དག་གི་དགོངས་འགྲེལ་དང་བཅས་པའི་ཆོས་མང་པོ་བོད་སྐད་དུ་བསྒྱུར།
ཤེས་རབ་གསུམ་གྱིས་གཏན་ལ་ཕབ། དེ་ཡང་མཁན་པོས་དམ་པའི་ཆོས་འདུལ་བ་ནས་
བཟུང་སྟེ་དབུ་མའི་བར་གྱི་བཤད་པའི་ཁུར་བསྣམས་ཏེ་འཆད་ཉན་དར་བར་མཛད། ཁྱད་
པར་དུ་ཨོ་རྒྱན་གྱི་སློབ་དཔོན་ཆེན་པོ་པདྨ་སམྦྷ་ཝས་བསམ་ཡས་མཆིམས་ཕུར་སྒྲུབ་སྡེ་ཆེན་པོ་
བརྒྱད་ལ་སོགས་ཏེ་རྡོ་རྗེ་ཐེག་པའི་རྒྱུད་དང་སྒྲུབ་ཐབས་མང་དུ་བསྒྱུར་ཅིང་བསྟན་ནས། རྗེ་
འབངས་ཉེར་ལྔར་གྲགས་པས་མཚོན་ལས་ཅན་གྱི་སྐྱེས་བུ་རྣམས་རྗེས་སུ་བཟུང༌། ཡེར་བ་
དང་མཆིམས་ཕུར་སྒོམ་གྲྭ་བཙུགས། ཐུགས་སྲས་སྙིང་གི་བུ་དགུ། རྗེ་འབངས་ཉི་ཤུ་རྩ་ལྔ། །
ལྷག་མེད་འོད་ལུས་གྲུབ་པ་བརྒྱད་ཅུ། དཔལ་ཆེན་ཆུ་བོ་རིའི་སྒོམ་ཆེན་བརྒྱ་རྩ་བརྒྱད།
ཉང་ཏིང་འཛིན་བཟང་པོ་ལ་སོགས་འཇའ་ལུས་མཁའ་སྤྱོད་གྲུབ་པ་ཁྲི་ཕྲག་གཅིག བེ་རོ་ཙ་
ན་ལ་སོགས་སྒྲ་བསྒྱུར་ཕུལ་ཏུ་ཕྱིན་པ་བརྒྱ་རྩ་བརྒྱད། རྡོ་རྗེ་བདུད་འཇོམས་ལ་སོགས་རིག་
སྔགས་འཆང་བ་བརྒྱ་ཕྲག་མང་པོ། ཀླུ་ཡི་དབང་བོ་ལ་ སོགས་ རབ་བྱུང་ མཐའ་ ཡས་ པ།
ལྡན་མ་རྩེ་མང་ལ་སོགས་རིག་བྱེད་པ་དུ་མ། ཡེ་ཤེས་མཚོ་རྒྱལ་ལ་སོགས་མཚན་ལྡན་གྱི་རིག་
མ་འཇའ་ལུས་གྲུབ་པ་ཉི་ཤུ་རྩ་ལྔ། དཔལ་གྱི་རྡོ་རྗེ་ལ་སོགས་མངོན་སྤྱོད་འཕྲིན་ལས་ཀྱི་འཁོར་
བརྒྱད་ཅུ་རྩ་ལྔ་ལ་སོགས་པའི་སློབ་མ་དང་ཡང་སློབ་ཀྱི་ཚོགས་བསམ་གྱིས་མི་ཁྱབ་པ་བྱུང༌།
དེ་དུས་ཀྱི་བསྟན་པ་དར་བ་ལྟ་བུ་རྒྱ་གར་དུའང་མ་བྱུང་ཞེས་ ཇོ་བོ་དཱི་པཾ་ཀ་རས་གསུངས།
གཞན་ཡང་ཨོ་རྒྱན་དུས་གསུམ་མཁྱེན་པའི་སྐུ་གསུང་ཐུགས་ཀྱི་སྤྲུལ་བ་ཡང་སྤྲུལ་བྱེ་བ་ཕྲག་
བརྒྱས་འཛམ་གླིང་གི་ས་གཞི་ཐམས་ཅད་ཞབས་ཀྱིས་བཅགས་ཤིང་བྱིན་གྱིས་བརླབས། ཁྱད་
པར་དུ་བོད་ཀྱི་གངས་ཆེན་བཞི། བྲག་ཕུག་ཆེན་པོ་བརྒྱད། གྲགས་པའི་མཚོ་ཆེན་བཞི།
- 163 

ཕྱོགས་བཞིའི་བྲག་དང་། 
མོན་ཁའི་བྲག་ལ་སོགས་པར་བྱིན་གྱིས་བརླབས་ཤིང་སྐུ་དང་ཕྱག་
ཞབས་ཀྱི་རྗེས་རྣམས་མ་འོངས་བའི་དད་ལྡན་ཚོགས་རྣམས་མོས་པའི་རྟེན་དུ་བཞག 
གཏེར་
ཁ་ཆེན་པོ་ལྔ་ལ་སོགས་པའི་གཏེར་ཆེན་བརྒྱ་དང་རྩ་བརྒྱུད། གཏེར་ཕྲན་སྟོང་དང་རྩ་གཉིས།
སྙིང་བོ་ཐུགས་ཀྱི་ཡང་གཏེར་ལྔ། སྨན་གཏེར་བརྒྱ་དང་ཉེར་ལྔ། རྩིས་གཏེར་བརྒྱ་དང་
ཉེར་ལྔ། བཟོ་གཏེར་བརྒྱ་དང་ཉེར་ལྔ། ནོར་གཏེར་བརྒྱ་དང་ཉེར་ལྔ། གོ་གཏེར་བརྒྱ་
དང་ཉེར་ལྔ། མཚོན་གཏེར་བརྒྱ་དང་ཉེར་ལྔ། འཕྲུལ་གཏེར་བརྒྱ་དང་ཉེར་ལྔ། སྤུངས་
གཏེར་བརྒྱ་དང་ཉེར་ལྔ་སོགས་དགོངས་རྩལ་བདུན་གྱིས་གཏེར་སྦས་མཛད
། ཡང་དེ་དང་
དུས་མཚུངས་སུ་བོད་ཆོལ་ཁ་གསུམ་ཞེས་གྲགས་པའི་ནང་ཚན་མདོ་སྨད་གྱི་ལིང་རྟའི་ཆོལ་ཁའི་
ཕྱོགས་ཐམས་ཅད་དང་། 
ཁྱད་པར་དུ་རེབ་གོང་རིག་པ་འབྱུང་བའི་གྲོང་ཁྱེར་ཞེས་སྙན་པའི་
རོལ་མོ་འཇིག་རྟེན་ཀུན་གྱི་རྣ་བའི་བདུད་རྩིར་གྱུར་པའི་ཞིང་འདིར་ཐུགས་ཀྱི་དགོངས་པ་
གཏད་ཅིང་། ཏིང་ངེ་འཛིན་གྱིས་དྲོད་ཕབ། ས་གཞི་ཐམས་ཅད་ཞབས་ཀྱིས་བཅགས་ཤིང་
བྱིན་གྱིས་བརླབས་པ་དང་། ཀུན་ལ་དཔལ་འབྱོར་ལོངས་སྤྱོད་རྒྱས་པའི་ཆེད་དུ་ཆོས་དང་
ནོར་ལ་སོགས་པའི་གཏེར་ཁ་མང་དུ་སྦས་པ་དང་། ཡང་བཀའ་ཐང་ལས། བྱེ་མ་རབ་
དཀར་ལྷ་སྲིན་སྡེ་བརྒྱུད་བཏུལ། ། རོ་ཧཱ་ལུང་བ་ཁྲ་མོ་མ་ཡམས་བཏུལ། ། རོ་དོང་ལུང་བ་
ནག་པོ་སྲིན་པོ་བཏུལ། ། 
ཅེས་གསུངས་པའི་རོ་ཧཱ་ལུང་བ་ནི་གྱོ་མོའི་ལུང་བ་དང་། ཁྲ་མོ་མ་
ཡམས་བཏུལ་བ་ནི་སྲིན་མོ་སྦྱིན་སྲེག་གནང་བ་དེ་ཡིན་ལ། རོ་དོང་ལུང་ནག་ནི། སྤྱང་ལུང་
དང༌། 
སྲིན་པོ་བཏུལ་བ་ནི་ལུང་མདའ་ལྷ་འདུལ་ཐང་དུ་གྲགས་པ་དེར་ཕ་བོང་ཆེན་པོ་ཞིག་
གི་སྟེང་དུ་སློབ་དཔོན་ཆེན་པོས་སྲིན་པོ་གན་རྐྱལ་དུ་བསྒྱེལ་ནས་བཏུལ་བའི་ལུས་ཧྲིལ་བོའི་རྗེས་
འདམ་ལ་བཏབ་པ་ལྟར་ཡོད་པ་དེ་ཡིན་ལ། དེང་སང་གེ་སར་ཉལ་ཤུལ་ཞེས་ཀྱང་གྲགས་
སོ། ། དེ་ལྟར་ལྷ་འདྲེ་གདུག་པ་ཅན་ཐམས་ཅད་དམ་ལ་བཏགས་ཤིང་བཏུལ་བར་མཛད་པའི་
ཕྱག་རྗེས་ད་ལྟའང་ཕྱོགས་འདིའི་མཐའ་དབུས་ཀུན་ཏུ་གསལ་བར་མཐོང་རྒྱུ་ཡོད་པ་དང་
རི་བྲག་ཕལ་ཆེར་སྒྲུབ་གནས་སུ་བྱིན་གྱིས་བརླབས་པར་མ་ཟད། སྐུ་དང་ཕྱག་ཞབས་ཀྱི་རྗེས་
དང༌། 
མཐོང་གྲོལ་གྱི་ཡི་གེ་ཕྱག་མཚན་སོགས་གྲོལ་བ་བཞི་ལྡན་གྱི་རང་བྱོན་མང་པོར་བཞག་
པས་སྔ་འགྱུར་རྡོ་རྗེ་ཐེག་པའི་བསྟན་པ་རིན་པོ་ཆེ་ཕྱོགས་འདིར་དར་རྒྱས་སུ་འགྲོ་བའི་རྟེན་
འབྲེལ་གྱི་སྒོ་ཆེན་ཐོག་མར་ཕྱེའོ། ། དབྱངས་ལྡན་རིག་པའི་འདོད་འཇོའི་ཞལ་ནས། རྒྱལ་
བསྟན་རིན་ཆེན་གསེར་གྱི་འོད་སྣང་གིས། ། གནའ་དུས་གངས་ཅན་ལྗོངས་དེ་དགེ་བར་
བསྒྲུབས། ། རེ་ཞིག་སྐྱེ་དགུའི་བསོད་ནམས་མཐུ་བྲི་བས། །ཡུད་ཙམ་ཞིག་ལ་མུན་པའི་གླིང་
དུ་བྱས། །དེ་ཚེ་ལྷ་ལུང་དཔལ་གྱི་རྡོ་རྗེ་ཞེས། །བོད་ཁམས་གྲུབ་ཐོབ་ཡོངས་ཀྱི་རྗེ་བོ་དེའི། །
- 164 -

ཉག་ཕྲན་རྩེ་ན་སྡིག་རྒྱལ་དར་མའི་སྲོག ། མར་མེའི་ལྕེ་ལ་མཆོངས་པའི་ཕྱེ་ལེབ་བཞིན། །
སྤྱི་ལོ902ཆུ་ཁྱི་ལོར་ཨོ་རྒྱན་སངས་རྒྱས་གཉིས་པའི་དངོས་སློབ་བོད་
ཞེས་གསུངས་པ་ལྟར། 
ཀྱི་རྗེ་འབངས་ཉེར་ལྔའི་ནང་ཚན་རི་བྲག་སོགས་ལ་ཐོག་རེག་སྤངས་པའི་རྣལ་འབྱོར་གྱི་དབང་
ཕྱུག་ཆེན་པོ་གསང་བའི་བདག་པོ་ཕྱག་ན་རྡོ་རྗེའི་ཡེ་ཤེས་སྒྱུ་མའི་རོལ་བ་ལྷ་ལུང་དཔལ་གྱི་རྡོ་
རྗེས་ཆུ་སྲིན་རྒྱལ་མཚན་གྱི་དཔུང་བ་བླ་ན་མཐོ་བའི་རྒྱལ་བོ་སྡིག་ཅན་གྱི་དཔྲལ་བར་ལྕགས་
མདའ་བརྒྱབ་པ་སྨིན་མཚམས་སུ་ཕོག་སྟེ་མདེའུ་ལྟག་པར་བུད། རྒྱལ་བོས་ཡང་ན་ལོ་གསུམ་
གྱིས་སྔས། ཡང་ན་ལོ་གསུམ་གྱིས་འཕྱིས་ཞེས་པ་ཙམ་ཁ་ནས་ཤོར་ཏེ་ཕྱག་གཉིས་མདའ་ལ་
འཇུས་ནས་གྲོངས་སོ། །དེར་ལྷ་ལུང་དཔལ་གྱི་རྡོ་རྗེས་སྡིག་ཅན་རྒྱལ་བོ་གསོད་ན་དེ་ལྟར་གྱིས་
ཞེས་གསུངས་ཤིང་བྲོས་ནས་གྲིབ་ཀྱི་ལ་གདོང་གི་ཆུ་ལ་རྟ་བཤན་ཏེ་སོལ་བ་དག་པས་དཀར་
པོར་སོང་། བེར་དང་ཞྭ་ཕྱི་ནང་བསློགས་ཏེ་གོན་ནས་རྫུ་འཕྲུལ་གྱི་བཀོད་པ་དུ་མ་དང་བཅས་
ར་མདས་རྗེས་མ་ཆོད་པར་ཁམས་ལ་བྲོས། དེ་ནས་རིམ་གྱིས་ཨ་ཆུང་གནམ་རྫོང་། རྨ་
འགྲམ་གྱི་ལོ་རྡོ་རྗེ་བྲག དན་དིག་ཡང་དིག སྟོང་རི་སོགས་སུ་ཕེབས་ནས་སྒོམ་སྒྲུབ་མཛད་
པའི་ཚེ། ཀ ཐོག་རྡོ་རྗེ་འཆང་དབང་སོགས་སྐལ་ལྡན་གྱི་སློབ་མ་མང་བོར་དབང་དང་མན་
ངག་ཟབ་མོ་བཅས་གནང་རྗེས། སྒྲུབ་གནས་སོ་སོར་དཀའ་སྤྱད་སྙིང་རུས་བསྐྱེད་དེ་ཉམས་
སུ་བླངས་པས་སྣང་སེམས་ཆོས་ཉིད་གསུམ་རོ་གཅིག་ཏུ་འདྲེས་ནས་དགོངས་པ་ཟད་པའི་ས་ལ་
སྐྱོལ་ནས་ས་རྡོ་རི་བྲག་ཐམས་ཅད་ལ་ཐོགས་པ་མེད་པ་དང་། ནམ་མཁའ་ལ་བྱ་ལྟར་འཕུར་
བ་སོགས་འབྱུང་བ་ལྔ་ལ་རང་དབང་ཐོབ་ཅིང་། ཡེ་གདངས་སྒྲོན་དྲུག་གི་ལམ་ལ་བརྟེན་ནས་
འཇའ་ལུས་རྡོ་རྗེ་སྐུ་བརྙེས་པའི་སྔགས་ཀྱི་གྲུབ་ ཐོབ་མཚན་ གྱི་ང་རོ་ཆེ་བ་བརྒྱུད་དམ་དགུ།
རལ་གྲི་ལ་སོགས་པའི་ཐུན་མོང་གི་དངོས་གྲུབ་ཐོབ་པ་ཡང་མང་པོ་བྱོན་པས་གསང་ཆེན་སྔ་
འགྱུར་བསྟན་པའི་རྨང་གཞི་བཞེངས་སུ་བཏིང་བར་མ་ཟད། ཁོང་གི་བཀའ་ཕེབས་ལྟར་ཡུལ་
སྡེ་སོ་སོར་སྔགས་ཀྱི་ཆོ་གའི་སྒྲུབ་འཕྲིན་དང་། ཡར་ངོའི་ཚེས་བཅུ་སོགས་བཙུགས་ནས་སྒྲུབ་
བརྒྱུད་ཀྱི་ཤིང་རྟའི་སྲོལ་ཕྱེ། སྒྲུབ་གྲྭ་རྣམས་ཕལ་ཆེར་དབེན་པའི་རི་སུལ་དང་བྲག་ཕུག་
སོགས་སུ་ཁོལ་བུའམ་ཐོར་བུར་གནས་པའི་ཕྱིར་ད་ལྟའང་སྒྲུབ་ཕུག་ཏུ་མེ་བཏང་བའི་དུད་པ་
ཆགས་པ་ཚུན་ཆད་ད་དུང་མ་འཇིག་པར་མཇལ་དུ་ཡོད་དོ། ། ཡང་ཨོ་རྒྱན་ཆེན་པོས་ལུང་
བསྟན་པ་ལྟར། མཁས་ཤིང་གྲུབ་པ་བརྙེས་པའི་འབྲི་གུང་བླ་མ་རིན་ཆེན་བཟང་པོ་ཡབ་སྲས་
བཅས། རབ་བྱུང་གསུམ་པའི་མེ་འབྲུག་དང་སྤྱི་ལོ1196ལོར། མདོ་སྨད་ཨ་མདོའི་ཡུལ་གྱི་
དགེ་མཚན་རྣམ་པར་བཀྲ་བའི་ཡུལ་གྲུ་ཆེན་པོ་རེ་སྐོང་གསེར་མོ་ལྗོངས་འདིར་
བྱེ་བྲག 
ཕེབས། བྲག་སེང་གེ་ཞེས་བདུད་སེང་གནམ་དུ་འཕྱོང་འདྲའི་རི་བོ་འདི་སྔོན་ཆད་ སྐྱེ་
- 165 -

བཞིན་པ་ཡིན་པས་དེའི་སྤྱི་གཙུག་ཏུ་བཀའ་བརྒྱད་ཀྱི་ལྷ་སྐུ་ཡོངས་རྫོགས་དང་དེའི་ཆོ་ག་ཡུམ་
རྒྱས་པ་ཆ་ཚང་བཅས་གཏེར་དུ་སྦས་པས་སྐྱེ་འཕྲོ་ཆོད་པས་ཡིན་ཞེས་གསུངས་འདུག 
དེ་
ཡང་བླ་མ་རིན་བཟང་གིས་མཚོ་རོང་གི་ཆུ་ཁར་ཞབས་རྗེས་བཞག་པ་དང་། ཡུལ་སྐྱོང་དཔལ་
བཟང་གིས་ཤ་བའི་རྭ་མ་ཉམས་པ་ལ་ཞོན་ནས་རྟ་བཞིན་དུ་བརྒྱུགས་པ་དང་
། ཙོང་པའི་རྡོར་
བཟང་གིས་གསེར་གྱི་རྡོ་རྗེ་རྩེ་དགུ་བ་ནམ་མཁར་འཕངས་པ་ས་ལ་མ་ལྷུང་བར་གཡོ་འགུལ་
མེད་པར་ཞག་གསུམ་བསྡད། 
ཚོ་བཞིའི་དགེ་བའི་བཤེས་གཉེན་གྱིས་རྔ་ཆེན་པོའི་སྟེང་དུ་
སྐྱིལ་ཀྲུང་བྱས་ནས་ཕྱག་གིས་བསྣུན་ཏེ་རི་ཀླུང་མེད་པར་བརྒྱུགས་པ་སོགས་སྐུའི་བཀོད་པ་རྫུ་
འཕྲུལ་ཡ་མ་ཟུང་བསྟན་པའི་ལོ་རྒྱུས་མང་ཙམ་མཆིས། གཞན་ཡང་ཨ་ལྕགས་གཡའ་མ་མེ་
འབུད། སྨར་ཁམས་ཉི་མ་ཐག་རྟོད། ཆུ་སྟོན་ཉི་མའི་འཁོར་ལོ། ཀ་བ་མེ་ཏོག་ཆར་
འབེབས། 
ཨ་ཀྲོང་མཐུ་བ་སོགས་མཐུ་དང་རྫུ་འཕྲུལ་ལ་མངའ་བརྙེས་པའི་སྔགས་ཀྱི་གྲུབ་
ཆེན་བསམ་གྱིས་མི་ཁྱབ་པ་བྱོན་ནོ། ། སྔ་འགྱུར་རིག་པ་འཛིན་པ་རྣམས་ཀྱི་སྒྲུབ་པའི་གནས་
མཆོག་རིག་འཛིན་རབ་འཕེལ་གླིང་ཕྱག་འདེབས་མཛད་པ་པོ་ནི་རླངས་རྒྱལ་བོ་བླ་མ་རིག་
འཛིན་དཔལ་ལྡན་བཀྲ་ཤིས་མཆོག་ལགས་ཏེ། ཁོང་ནི་རབ་བྱུང་བཅུ་གཉིས་པའི་ས་འབྲུག་
སྤྱི་ལོ 1688ལོར་ རྒྱལ་ བོ་ཆུ་ཆལ་ དུ་འཁྲུངས། སྐུ་ན་ སོན་ པའི་ ཚེ་ དབུས་ གཙང་ དང་།
ཁམས་ཕྱོགས་སུ་ཕེབས་ནས་རྒྱལ་སྲས་པདྨ་འགྱུར་མེད་རྒྱ་མཚོ་སོགས་མཁས་གྲུབ་གཉིས་་
འཛོམས་ཀྱི་བླ་མ་མང་པོའི་ཞལ་སྔ་ནས། མདོ་སྒྱུ་སེམས་གསུམ་གྱི་གཙོས་རྙིང་མའི་བཀའ་
གཏེར་གྱི་དབང་ལུང་མན་ངག་མང་པོ་གསན་ཏེ་ཕྱིར་རང་ཡུལ་དུ་ཕེབས། རེབ་གོང་གི་གོས་
དཀར་ལྕང་ལོའི་རྒྱུན་ལྡན་རྣམས་ལ་ཟབ་རྒུའི་བདུད་རྩིའི་ཆོས་ཅི་འདོད་དུ་ཕབ་ནས་སྨིན་གྲོལ་
གྱི་ལམ་ལ་བཀོད། 
རེབ་གོང་གི་ཡུལ་སོ་སོར་བཀའ་བརྒྱད་བདེ་གཤེགས་འདུས་པའི་ཆོས་
ཐོག་དང་། 
རིག་འཛིན་གདུང་སྒྲུབ་ཀྱི་སྒོ་ནས་ཚེས་བཅུའི་ཚོགས་མཆོད་སོགས་སྔར་མེད་
གསར་འཛུགས་དང་ཚུགས་ཟིན་རྣམས་ཇེ་རྒྱས་སུ་བཏང་སྟེ་གསེར་ལྗོངས་ཨོ་ཊི་ཡ་ན་གཉིས་པ་
ལྟ་བུར་གྱུར། 
སླར་ཡང་སྤྲུལ་བའི་སྐུ་མཆོག་བློ་བཟང་ཚུལ་ཁྲིམས་རྣམ་རྒྱལ་གྱིས་རྒྱལ་ཁྲིམས་
གསེར་གྱི་གཉའ་ཤིང་སྦྲུམ་ལ་ལྕི། 
ཆོས་ཁྲིམས་དར་གྱི་མདུད་པ་འཇམ་ལ་དམ་ཅེས་པ་ལྟར།
བཅའ་ཡིག་ཆེན་མོ་སོགས་འཇོག་པ་གནང་སྟེ་རེབ་གོང་སྔགས་མང་གི་འགྲིག་ལམ་ཀུན་སྤྱོད་ཀྱི་
རིམ་པ་གཏན་ལ་ཕབ། 
དཔལ་ཆེན་ནམ་མཁའ་འཇིགས་མེད་རིན་པོ་ཆེའི་གཙོས་ཐུགས་ཀྱི་
བུ་ཆེན་རྣམས་ལ་རྫོགས་ཆེན་ཨ་ཏི་ཟབ་དོན་གྱི་ཁྲིད་སོགས་དབང་ལུང་བཤད་ཁྲིད་མཐའ་ཡས་
པ་བསྩལ། 
གསུང་རྩོམ་ཡང་ཨ་ཏི་ཟབ་དོན་གྱི་འབྲུ་འགྲེལ་སོགས་མང་པོ་བཞུགས་སོ
ཁྱུང་དགོན་མི་འགྱུར་རྡོ་རྗེ་གླིང་ཕྱག་འདེབས་མཛད་མཁན་ནི
། སློབ་དཔོན་པདྨ་ཀ་
- 166 -

རས་སྣ་ནམ་རྡོ་རྗེ་བདུད་འཇོམས་ཀྱི་སྤྲུལ་བར་ལུང་གིས་བསྔགས་པའི་རིག་འཛིན་ཆེན་པོ་
དཔལ་ཆེན་ནམ་མཁའ་འཇིགས་མེད་རིན་པོ་ཆེ་ཡིན། ( ཁྱུང་དགོན་གྱི་ལོ་རྒྱུས་དེབ་འདིར་
ལོགས་སུ་ཚན་པ་ཞིག་ཡོད་པས་འདིར་བསྐྱུངས།)
གཡའ་མ་བཀྲ་ཤིས་འཁྱིལ་ནི་རྒྱལ་མཁན་པས་བཏབ། རྗེས་སུ་བྱ་བཏང་ཚོགས་དྲུག་
རང་གྲོལ་ལ་ཕུལ་བ་ཡིན་ཞིང༌། སྙན་གྲགས་ནོར་འཛིན་གྱི་ཁྱོན་ན་ལྡིར་བའི་སྐྱབས་མགོན་
ཞབས་དཀར་བ་མཆོག་ནི། རེབ་གོང་ཞོ་འོང་ལ་ཁ་བྱ་བར་ཡབ་ཚོ་འདུ་མཁན་ཆེན་སྔགས་
འཆང་རྡོ་རྗེ་རྣམ་རྒྱལ་དང་། ཡུམ་བཀྲ་ཤིས་བརྩེགས་གཉིས་ཀྱི་སྲས་སུ་རབ་བྱུང་བཅུ་གསུམ་
པའི་ལྕགས་གླང་སྤྱི་ལོ1781ལོར་ངོ་མཚར་བའི་ལྟས་དུ་མ་དང་བཅས་ཏེ་སྐུ་བལྟམས། སྐུ་ན་9
ཕྲ་མོའི་དུས་ནས་མེས་པོ་ངག་དབང་དང་གྲུབ་དབང་འཇམ་དཔལ་རྒྱ་མཚོ་སོགས་ལས་རིག་
པའི་གནས་ཆེ་ཆུང་ལ་སྦྱངས་པ་དཔྱིས་ཕྱིན་པ་མཛད། དགུང་ལོ་ཉེར་གཅིག་ཐོག་ཨ་རིག་
དགེ་བཤེས་བྱམས་པ་དགེ་ལེགས་རྒྱལ་མཚན་གྱི་དྲུང་ནས་བསྙེན་པར་རྫོགས། བསྙེན་པར་24
རྫོགས་པའི་ཕྱི་ཉིན་ནས་སོག་ཡུལ་དུ་ཕེབས་ཏེ་ཆོས་རྒྱལ་ངག་གི་དབང་བོའི་ཞབས་པད་ཚུལ་
བཞིན་བསྟེན་ནས་གསར་རྙིང་བཀའ་གཏེར་གྱི་དབང་ལུང་གདམས་པ་ཡོད་ཚད་བུམ་པ་གང་
བྱོ་ཚུལ་དུ་གནང༌། ཙཱ་རི་སོགས་དབེན་གནས་བརྒྱ་ཕྲག་དུ་མར་སྒྲུབ་པའི་རྒྱལ་མཚན་་་་
བཙུགས། ཇོ་མོ་གླིང་མའི་རི་རྩེ་རུ་དར་ཅིག་བཙུགས་པ་སོགས་གྲུབ་པའི་རྟགས་མཚན་རྨད་
དུ་བྱུང་བ་བསྟན། བྱ་རུང་མཆོད་རྟེན་ཁ་ཤོར་ལ་གསེར་ཟངས་ཀྱི་ན་བཟའ་སྒྲོན་པ་སོགས་སྐུ་
གསུང་ཐུགས་རྟེན་མེད་པ་གསར་བཞེངས། ཉམས་པ་ཞིག་གསོས། ཡར་མཆོད་པ་མར་
སྦྱིན་གཏོང་སོགས་བྱ་བ་ལས་ཀྱི་འཁོར་ལོའི་མཛད་བཟང་རྒྱུན་ཆགས་སུ་བསྟན། ཐུགས་ཀྱི་
སྲས་པོ་ཡང་ཁྱུང་དགོན་སྤྲུལ་སྐུ། སྐལ་ལྡན་སྤྲུལ་སྐུ དགུ་རོང་སྤྲུལ་སྐུ། གྲུབ་དབང་པདྨ་
རང་གྲོལ་སོགས་མཁས་དང་གྲུབ་པའི་བུ་སློབ་ཀྱིས་མདོ་སྨད་ཁྱབ་པར་གྱུར། གསུང་རྩོམ་ལ་
སྤྲུལ་བའི་གླེགས་བམ་དགུ། ལེགས་བཤད་གསུམ། ཆོས་བཤད་གསུམ། ལྟ་མགུར་་་་
གསུམ། རྣམ་མགུར་བཞི་བཅས་པོད་ཉེར་གཉིས་བཞུགས། རབ་བྱུང་བཅུ་བཞི་བའི་ལྕགས་
ཕག་སྤྱི་ལོ1851ལོར་སྐུ་མྱ་ངན་ལས་འདས་པའི་ཚུལ་བསྟན། སྐུ་ཕྲེང་གཉིས་པ་ཐེག་མཆོག་
བསྟན་པའི་རྒྱལ་མཚན། སྐུ་ཕྲེང་གསུམ་པ་ཡེ་ཤེས་བསྟན་པའི་རྒྱལ་མཚན། སྐུ་ཕྲེང་བཞི་
བ་ད་ལྟའི་སྤྲུལ་སྐུ་ཨོ་རྒྱན་འཇིགས་མེད་བསྟན་པའི་རྒྱལ་མཚན་སོགས་ཀྱིས་སངས་རྒྱས་ཀྱི་
བསྟན་པར་བྱ་བ་རྒྱ་ཆེར་བགྱིས་དང་བགྱིད་བཞིན་མཆིས། །
ཀོའུ་སྡེ་དགོན་རྫོགས་ཆེན་རྣམ་རྒྱལ་གླིང་ནི། རྫོགས་ཆེན་ཆོས་དབྱིངས་སྟོབས་ལྡན་རྡོ་
རྗེས་བཏབ། ཁོང་ནི་རེབ་གོང་ཞོ་འོང་དཔོན་རི་ནས་འཁྲུངས་ལ་གུང་པོ་ཡོན་ཏན་ཡང་ཟེར།
– 167 —

སྐུ་ན་གཞོན་པའི་དུས་སུ་ཤེལ་དགོན་གྱི་ཚོགས་ལ་ཞུགས་ཏེ་སློབ་གཉེར་གནང༌། སྐབས་ཤིག་
རིག་མ་དང་ལྷན་དུ་ཁམས་སུ་ཕྱིན། རྡོ་བླ་ཀུན་བཟང་གཞན་ཕན་སོགས་ཀྱི་ཞབས་ལ་་་་
གཏུགས་ཏེ་ཨ་ཏི་རྫོགས་པ་ཆེན་པོར་སྦྱངས་པ་ཕུལ་དུ་ཕྱིན་ནས་མཚན་ཡང་དེ་ལྟར་དུ་བཏགས།
ཕྱིར་རང་ཡུལ་དུ་ཕེབས་ནས་ཀོའུ་སྡེ་དགོན་བཏབ་སྟེ་སྨིན་གླིང་དང་སྙིང་ཐིག་ཟུང་གི་ཆོས་རྒྱུན་
6
སྤེལ། མདོ་རྒྱུད་མཛོད་སོགས་བརྩམས་ཆོས་པོད་བཅུ་གསུམ་ལྷག་ཙམ་བཞུགས། སྐུ་ཕྲེང་
གཉིས་པ་རྫོགས་ཆེན་བསྟན་པའི་རྒྱལ་མཚན་མཚོ་སྔོན་པོ་ནས་འཁྲུངས། དགུང་ལོ་བཅུ་
གཉིས་ སྟེང་ གདན་ སར་ བཀོད། བྱུ་རུའི་ ཚེ་ དཔག་མེད། དུང་ གི་ ཐུགས་ རྗེ་ ཆེན་ པོ།
གཡུའི་སྒྲོལ་མ། དངུལ་གྱི་མཆོད་རྟེན་སོགས་གདན་ས་རུ་གདན་དྲངས། ཐུགས་རྗེ་ཆེན་པོ་
སྡུག་བསྔལ་རང་གྲོལ་གྱི་སྒོ་ནས་མ་ཎི་སྒྲུབ་ཆེན་བཙུགས། སྐུ་ཕྲེང་གསུམ་པ་དགུང་ལོ་ཉེར་ལྔ་
ཙམ་ལས་མ་བཞུགས་ལ། འཇམ་དབྱངས་མདོ་སྔགས་བཤད་སྒྲུབ་ཉི་མའི་ཞབས་བསྟེན་ཏེ་
དགེ་བསྙེན་གྱི་སྡོམ་པ་བཞེས་པ་སོགས་རྣམ་ཐར་མང་ངོ་། ། འཇམ་དབྱངས་མདོ་སྔགས་
བཤད་སྒྲུབ་ཉི་མ་ནི་ཁྲི་རྒན་འཇམ་པའི་དབྱངས་ལས་བསྙེན་པར་རྫོགས་ཤིང་ཐུགས་རྒྱུད་
བྱམས་བརྩེས་གང་བ་ཡིན་ལ། ཁོང་གི་སྐུ་རིང་ལ་མགོན་ཁང་དང་། འདུ་ཁང་ཆེན་མོ་
གཟིམས་ཁང་བཅས་གསར་བཞེངས་མཛད། ཚོགས་པ་ཡང་བརྒྱ་ཕྲག་ལྷག་ཙམ་དུ་འཕེལ།
གོང་ས་སྐྱབས་མགོན་དྲུག་པ་ཆེན་པོའི་ཞལ་བཀོད་ལྟར་གཡའ་མ་བཀྲ་ཤིས་འཁྱིལ་དང་གདན་
ས་རུ་དབྱར་གནས་བཙུགས། དམ་པ་འདི་ཉིད་རབ་བྱུང་བཅུ་དྲུག་པའི་བགྲང་བྱ་སོ་གཅིག་
པ་ལ་ཞི་བར་གཤེགས། ད་ལྟ་དགོན་པ་འདི་ཉིད་ཡར་རྒྱས་གོང་འཕེལ་དུ་འགྲོ་བཞིན་མཆིས།
དགོན་ལ་ཁ་ཨོ་རྒྱན་རྣམ་གྲོལ་གླིང་འདེབས་པ་པོ་ནི་ཁམས་བླ་ནམ་མཁའ་རྒྱལ་མཚོ་ཡིན་
ཞིང་། ཁོང་རབ་བྱུང་བཅུ་གསུམ་པའི་ས་སྤྲེལ་སྤྱི་ལོ1788ལོར་སྐྱེ་བའི་འཁྲི་ཤིང་བཟུང་།
སྐུ་ནར་སོན་པ་ན་བླ་མའི་ལུང་བསྟན་བཞིན་དགུང་ལོ་སོ་གཅིག་སྟེང་གསེར་ལྗོངས་ཡངས་པའི་
ཞིང་འདིར་ཕེབས་ནས་དགོན་ལ་ཁ་བྱ་བར་དགོན་པ་བཏབ། གྲུབ་རྟགས་མང་པོ་བསྟན་ཏེ་
སྙན་གྲགས་རྒྱས། རྙིང་མའི་རང་རྐང་མ་ནོར་བའི་ཀུན་མཁྱེན་ཀློང་ཆེན་རབ་འབྱམས་དང་།
རྒྱལ་ བ་ འཇིགས་ མེད་ གླིང་ བའི་ཆོས་ལུགས་ཞེས་ བསྟན་ པ་ ཐམས་ ཅད་ཀྱི་གནད་ཚང་བ།
མན་ངག་ཐམས་ཅད་ཀྱི་བཅུད་འདུས་པ། རྒྱུད་སྡེ་ཐམས་ཅད་ཀྱི་སྙིང་ཕྱུང་བ། ཟབ་པ་
ལས་ཀྱང་ཆེས་ཟབ་པའི་སྙིང་ཐིག་གི་བསྟན་པ་རིན་པོ་ཆེའི་སྒྲོན་མེ་སྤར་ནས་སྔགས་ཀྱི་སྒྲུབ་གྲྭ་
བཙུགས། ཉ་ལུང་། དོར་ཉིན། ཀོའུ་སྡེ། རྒྱལ་པོ་སོགས་ཕྱོགས་མང་པོར་སྙིང་ཐིག་
གོང་འོག་གི་ཆོས་རྒྱན་གསར་དུ་སྤེལ། རོང་བོ་ནང་སོ་དང་རྒྱལ་བོ་དཔོན་པོ་རྣམ་གཉིས་ཀྱི་
དབུ་བླར་བཀུར། བདེ་ཆེན་དགོན་པ་དང་རྫོང་དཀར་དགོན་པ་གཉིས་ཀྱི་གྲྭ་སྲི་བཅད་པ་
- 168 -

སོགས་ལ་བརྟེན་ནས་མཛད་འཕྲིན་གྱི་འོད་སྣང་ཕྱོགས་ཀུན་རྒྱས་པར་གྱུར་ཏོ། ། སྐུ་ཕྲེང་
གཉིས་པ་པདྨ་དབང་ཆེན་གྱིས་འདུ་ཁང་གསར་དུ་བསྐྲུན། སྡེ་དགེ་སོགས་ནས་བཀའ་བསྟན་
དང་གསུང་རབ་མང་པོ་སྤྱན་དྲངས། རྒྱུད་ཕུར་དང་ཐུགས་རྗེ་ཆེན་པོའི་སྒྲུབ་རྒྱུན་བཙུགས།
དགུང་ལོ་སུམ་ཅུ་བ་ལ་སྐྱབས་མགོན་བསྟན་པའི་རྒྱལ་མཚན་ལས་དགེ་ཚུལ་སློང་གི་སྡོམ་པ་
བཞེས། སྐུ་ཕྲེང་གསུམ་པ་ད་ལྟ་བཞུགས་པ་མཆོག་གིས་རང་དགོན་རང་གཞན་ཡུལ་དུ་སྙིང་
ཐིག་གི་བསྟན་པ་དར་རྒྱས་སུ་གཏོང་བཞིན་པའོ། །
མག་གསར་སྒར་ནི། མག་གསར་པཎྜི་ཏ་ཀུན་བཟང་སྟོབས་ལྡན་དབང་བོས་བཏབ།
ཁོང་རབ་བྱུང་བཅུ་གསུམ་པའི་ལྕགས་གླང་སྤྱི་ལོ1781ལོར་སྐུ་བལྟམས། སྐུ་ན་ཕྲ་བའི་དུས་
སུ་བདེ་ཆེན་དགོན་པར་ཚོགས་བཞུགས་གནང་། དགུང་ལོ་བཅུ་དགུའི་སྟེང་དབུས་སུ་ཕེབས།
གོང་ས་རྒྱལ་དབང་ཐམས་ཅད་མཁྱེན་པའི་ལུང་བསྟན་ལྟར་མཁར་རྡོ་རིན་པོ་ཆེའི་ཞབས་ལ་
གཏུགས་ནས་རྭ་སྟོན་སྟོབས་ལྡན་རྡོ་རྗེའི་སྟག་ཚང་གི་གཏེར་ཁ་ཡོངས་རྫོགས་ཆོག་ཁྲིགས་བྱ་
རྒྱུའི་བཀའ་གཏད་གནང་བ་མ་ཟད། གདན་སར་ཕེབས་ལ་ཕྱག་གཡས་ཟངས་སྒྲུབས་དང་།
གཡོན་དུ་ཕུར་བུ་ཞིག་བསྣམས་པ་ཡོད་པ་དེ་ཉིད་གསང་ཡུམ་དུ་བསྟེན་ནས་ཕུར་བུའི་སྒོ་སྲུང་
དུ་གཏོད་ཅིག་ཅེས་གསུངས་པ་ལྟར་བསྒྲུབས། རང་གཞིས་མག་གསར་གྱི་མཆོད་རྟེན་ཤར་བྱ་
བར་དགོན་གཞི་བཟུང་སྟེ་རིག་འཛིན་རྣམ་གྲོལ་གླིང་ཞེས་པའི་མཚན་གསོལ། བླ་མའི་ལུང་
བསྟན་བཞིན་དྲག་སྔགས་དམོད་པའི་ཁང་བུ་ནས་སྟག་ཚང་ཆོས་ཚན་གྱི་གཏེར་སྒོ་ཕྱེ་ནས་ཕུར་
བའི་རྩ་འགྲེལ་དང་། མནན་སྲེག་འཕངས་གསུམ་གྱི་སྐོར། དུད་ཁྲོད་བདག་མོ། ཀུན་
བཟང་སྙིང་ཐིག་གི་སྔོན་འགྲོའི་གནད་གྱི་གཟེར་ཐེམས། ཕུར་བའི་ལས་མཐའ། བརྡ་ཆོས་
སྐོར་གསུམ་སོགས་གཏེར་ནས་བཏོན་ཏེ་ཕྱོགས་མཐར་སྤེལ། དྲུག་ཅུ་བ་ལ་གཟུགས་སྐུའི་
བཀོད་པ་ཆོས་ཀྱི་དབྱིངས་སུ་བསྡུས་སོ། །
སྐུ་ཕྲེང་གཉིས་པ་རིག་འཛིན་བྱང་ཆུབ་རྡོ་རྗེ་མཆོག་སྤྱང་ལུང་འབྲོ་ཚང་ཞེས་པར་རབ་
བྱུང་བཅུ་བཞི་བའི་ས་གླང་སྤྱི་ལོ1829ལོར་སྐུ་འཁྲུངས། འགྲོ་བ་རྣམས་ཀྱི་བསོད་ནམས་
དམན་པར་བརྟེན་རབ་བྱུང་བཅུ་བཞི་བའི་ས་ཕག་ལོར1839ལོར་གཟུགས་སྐུའི་བཀོད་པ་ཆོས་
དབྱིངས་སུ་བསྡུས། །
་ སྐུ་ཕྲེང་གསུམ་པ་རིག་འཛིན་བདུད་འདུལ་རྡོ་རྗེ་མཆོག་ནི་ལྷ་སྡེ་སྔ་མའི་ནང་དུ་ཡབ་ཤེས་
གྲགས་ཞེས་པའི་སྲས་སུ་རབ་ བྱུང༌ བཅུ་ བཞི་ བའི་ ལྕགས་ བྱི་ སྤྱི་ལོ 1840ལོར་ སྐུ་འཁྲུངས།
དགུང་ལོ་དྲུག་གི་སྟེང་ཐུགས་ཐག་བཅད་དེ་གདན་སའི་ཁྲིར་བཀོད། དབུས་གཙང་དུ་ཕེབས་
ནས་བོད་སྡེ་བ་གཞུང་གིས་བླ་མཆོད་དུ་བཀུར་བས། བསྟན་འགྲོ་དོན་དུ་དྲག་པོ་མནན་
- 169 -

བསྲེག་གི་ལས་དུ་མ་བསྒྲུབས། རང་དགོན་དུ་སྐུ་གསུང་ཐུགས་རྟེན་མང་པོ་བཞེངས་པ་དང༌།
ཆོས་རྒྱུན་དུ་མ་བཙུགས། རབ་བྱུང་བཅོ་ལྔ་བའི་མེ་ལུག་སྤྱི་ལོ1907ལོར་དགོངས་པ་ཆོས་
དབྱིངས་སུ་ཐིམ།
སྐུ་ཕྲེང་བཞི་བ་རིག་འཛིན་པདྨ་རོལ་བའི་རྡོ་རྗེ་མཆོག་རབ་བྱུང་བཅོ་ལྔ་བའི་ས་སྤྲེལ་སྤྱི་ལོ
1908ལོར་སྤྱང་ལུང་འབྲོ་ཚང་ནས་ཡབ་ཀླུ་འབུམ་ཚེ་རིང་གི་སྲས་སུ་འཁྲུངས། དགུང་ལོ་
དྲུག་གི་སྟེང་གདན་སའི་ཁྲི་ལ་བཀོད་དེ་རྡོ་རྗེ་གཞོན་ནུའི་འབུམ་ཁང་དང་། ཕུར་བའི་ལྷ་ཁང་
སོགས་སྐུ་གསུང་ཐུགས་རྟེན་མི་ཉུང་བ་ཞིག་བཞེངས། རབ་བྱུང་བཅུ་དྲུག་པའི་ལྕགས་འབྲུག་
སྤྱི་ལོ1940ལོར་གཟུགས་སྐུའི་བཀོད་པ་བསྡུས་སོ། །
སྐུ་ཕྲེང་ལྔ་བ་རིག་འཛིན་སྣང་སྲིད་རྡོ་རྗེ་མཆོག་ནི། རེབ་གོང་མག་གསར་དུ་ཡབ་ཀླུ་
བྱམས་དང་ཡུམ་བཀྲ་ཤིས་སྐྱིད་གཉིས་ཀྱི་སྲས་སུ་རབ་བྱུང་བཅུ་དྲུག་པའི་ལྕགས་སྦྲུལ་ལོར་སྐུ་
བལྟམས། ཤར་སྐྱབས་མགོན་དང་། ཨ་རོལ་རྡོ་རྗེ་འཆང་རྣམ་གཉིས་ནས་སྐུ་གོང་མའི་
ཡང་སྲིད་དུ་ངོས་བཟུང་སྟེ་གདན་ས་ཆོས་ཀྱི་ཁྲི་འཕང་མཐོན་པོར་མངའ་གསོལ། རྟོགས་
བརྗོད་ཤེལ་དཀར་ཕྲེང་བ་རུ་གསལ་བ་ལྟར་འཁོར་ལོ་གསུམ་གྱི་མཛད་པ་རྒྱ་ཆེ། ད་ལྟ་ཞབས་
ཟུང་རྡོ་རྗེའི་ཁམས་སུ་བརྟན་པར་གཞེས་པའི་མུར་མཛད་འཕྲིན་གོང་འཕེལ་དུ་འགྲོ་བཞིན་
མཆིས་སོ། །
གཏེར་སྟོན་ཆོས་སྒར་ཨོ་རྒྱན་ངེས་དོན་གླིང་འདེབས་པ་པོ་ནི་འཇིགས་མེད་སྣ་ཚོགས་
རང་གྲོལ་ཡིན་ཞིང༌། འདི་བས་གཏེར་མང་དུ་བཏོན་ཞིང་། གཏེར་ཆོས་དང་བརྩམས་
ཆོས་སོགས་པོད་དྲུག་ཙམ་བཞུགས། ཧོར་དཔོན་པོ་དབང་ཆེན་རྡོ་རྗེ་དང་མཆོད་ཡོན་དུ་
འབྲེལ་ནས་དགུང་ལོ་སོ་དྲུག་སྟེང་ཤུག་པའི་སྒར་ལུང་ཞེས་བྱ་བའི་ས་དེར་དགོན་པ་འདི་བཏབ།
སྐུ་ཕྲེང་གཉིས་པ་ཀུན་དགའ་ཉི་མའམ་མི་ཕམ་དགའ་བའི་བློ་གྲོས་ཀྱི་སྐུ་རིང་ལ་གཙུག་ལག་
ཁང་། རྟེན་བརྟེན་པ་རྒྱ་ཆེར་བཞེངས། འགྲིག་ ཕྱག་ལེན་རྣམས་ཞིབ་རྒྱས་སུ་བཏང་།
སྐུ་ཕྲེང་གསུམ་པ་འཇིགས་མེད་ཡེ་ཤེས་རྡོ་རྗེའི་སྐུ་རིང་ལ་རྐྱེན་དབང་གིས་ད་ལྟའི་བྲག་སྐྱ་ལྷུན་
གྲུབ་རྫོང་དུ་གནས་གཞི་སྤུར། འདིའི་སྐུ་རིང་ལ་བོད་ཁ་བ་ཅན་ན་གྲགས་ཆེ་བའི་རྒྱལ་བའི་
བཀའ་རོ་ཅོག་དང་བསྟན་འགྱུར་གྱི་གཙོ་བྱས་པའི་གསུང་རབ་རྡོ་བརྐོས་སྐལ་བཟང་གི་སངས་
རྒྱས་སྟོང་རྩ་སོགས་སངས་རྒྱས་བྱང་སེམས་ཀྱི་སྐུ་བརྙན་བཞི་སྟོང་ཙམ་གྱི་རྡོ་བརྐོས་ལྷུན་པོའི་
གཏོས་ལ་འགྲན་ནུས་པ་སོགས་བཞེངས། གཞན་དགོན་མཐའི་མཆོད་རྟེན་དཀར་དྲིས་ཀྱི་
གཙོས་སྐུ་གསུང་ཐུགས་རྟེན་གྲངས་མེད་པ་བཞེངས། སྐུ་ཕྲེང་བཞི་བ་ད་ལྟའི་མཆོག་སྤྲུལ་
རིན་པོ་ཆེ་འདི་ཉིད་ནི། རེབ་གོང་རོང་བོ་རུ་དམ་པའི་རིགས་སུ་སྐུ་འཁྲུངས། སྐྱེས་བུ་དམ་
- 170 -

པའི་རྣམ་ཐར་ལྷན་སྐྱེས་སུ་ཡོད་པས་མཛད་པ་ཐམས་ཅད་བསྟན་འགྲོའི་དོན་ཁོ་ན་མཛད་།
མགོན་ཤུལ་གསང་སྔགས་སྨིན་གྲོལ་དར་རྒྱས་གླིང་ནི། སྨན་ཚོང་བདེ་ཆེན་རིན་པོ་ཆེ་
སྐུ་ཕྲེང་བཞི་བ་གྲུབ་པའི་དབང་ཕྱུག་ཆེན་པོ་བློ་བཟང་ཚུལ་ཁྲིམས་རྒྱ་མཚོས་བཏབ། རྗེས་སུ་
ཁྱུང་དགོན་སྤྲུལ་སྐུ་རིན་པོ་ཆེར་ཕུལ་བ་ཡིན་ཞིང་། རབ་བྱུང་བཅུ་དྲུག་པའི་ཤིང་བྱི་སྤྱི་ལོ
1984ལོར། སྨན་འཚོང་རིན་པོ་ཆེ་མཆོག་གིས། ད་ལྟའི་དགོན་ས་འདི་རུ་པཎ་ཆེན་ཐམས་
ཅད་མཁྱེན་པའི་བཞུགས་ཁྲི་སྙིང་བོར་བྱས་ཏེ་རྒྱལ་ཁམས་སྤྱི་དང་བྱེ་བྲག་མགོན་ཤུལ། དོན་
དུ་དབྱེན་འདུམ་མཆོད་རྟེན་ཆེན་མོ་བཞེངས་གྲུབ། མེ་སྟག་སྤྱི་ལོ1986ལོར་པཎ་ཆེན་སྣང་
བ་མཐའ་ཡས་ཀྱི་ལུང་བསྟན་ལྟར་མཆོད་རྟེན་དང་ཉེ་བའི་སར་འདུ་ཁང་ཆེན་མོ་ལས་འགོ་
བརྩམས་ཏེ་ལོ་གཅིག་གི་ཡས་མས་སུ་ནང་རྟེན་དང་བཅས་པ་བདེ་བླག་ངང་གྲུབ། ནང་རྟེན་
གྱི་རིམ་པ་མ་བརྩིས་པར་མཆོད་རྟེན་དང་འདུ་ཁང་གཉིས་ལ་ཤོག་སྒོར་ཁྲི་དགུ་ཙམ་སོང་།
ནང་རྟེན་དུ་རྒྱལ་བ་རྡོ་རྗེ་འཆང་དང་གུ་རུ་མཚན་བརྒྱད་སོགས་སྐུ་རྟེན་དང་། བཀའ་འགྱུར་
དང་། རིན་ཆེན་གཏེར་མཛོད། རྙིང་མའི་རྒྱུད་འབུམ་སོགས་གསུང་རྟེན་གྲངས་མེད་པ་
བཞེངས། དགོན་པའི་མིང་ལ་གསང་སྔགས་སྨིན་གྲོལ་དར་རྒྱས་གླིང་བཏགས། འདི་གར་
རེབ་གོང་སྔགས་མང་ནས་བརྒྱུད་པའི་བཀའ་བརྒྱད་བདེ་གཤེགས་འདུས་པའི་འཆམ་དང་།།
རྫོགས་ཆེན་ཨ་ཏི་ཟབ་དོན་གྱི་ཁྲིད་སོགས་ལོ་རེ་བཞིན་ཚུགས་ཡོད། གཞན་གོང་དུ་བརྗོད་
ཟིན་ལྟར་ཆོས་ཐོག་དང་། བཅའ་ཕྱག་ལེན། འགྲིག་ལམ་ཀུན་སྤྱོད་སོགས་རེབ་གོང་སྔགས་
མང་ལྟར་ཡིན་པ་དང་། དགེ་བསྐོས་ལས་སྣ་ཚོགས་ཁྱུང་དགོན་ནས་བསྐོ་བཞག་མཛད་་
དགོས། དེ་ལྟར་སྔ་འགྱུར་རྙིང་མའི་དགོན་ཁག་རྣམས་སུ་སྔགས་ཀྱི་ཕྱག་བཞེས་དང་འཕྲིན་
སྒྲུབ་ཡར་ངོའི་ཟླ་བའི་མཆེད་པོར་སྙེམས་པ་དང་། འཕྲིན་ལས་ཀྱི་མངའ་ཐང་འཛིན་མའི་
མཐའ་ལ་རྒྱས་ཀྱང་བྱ་བྲལ་བརྟུལ་ཞུགས་ལས་ནམ་ཡང་མི་འདའ་བ་དང་། ཉམས་བཞེས་སོ་
སོར་མཛད་པའི་དབང་གིས་སྒྱུ་ལུས་འོད་སྐུར་གྲོལ་བ་དང༌། མངོན་ཤེས་དང་རྫུ་འཕྲུལ་ལ་
དབང་འབྱོར་བས་ནམ་མཁའ་ལ་འཕུར་བ། ས་འོག་ཏུ་འཛུལ་བ། རི་བྲག་ལ་ཟང་ཐལ་དུ་
འགྲོ་བ། ཉི་ཟླ་ཐང་ལ་འཕེན་པ། ཆུ་བོ་གྱེན་དུ་ལྡོག་པ། འབྱུང་བ་བཞི་ལ་རང་དབང་
བསྒྱུར་བ་སོགས་ཡོན་ཏན་གྱི་གཏེར་ཆེན་པོ་དང་ལྡན་པ། བླ་མ་རྡོ་རྗེ་འཛིན་པས་མན་ངག་
གིས་སྣང་སྲིད་རིག་སྟོང་ཁྱབ་གདལ་དུ་རྫོགས་པར་ངོ་སྤྲོད་བྱས་པས་སངས་རྒྱས་པ་མཐའ་ཡས་
པ་བཞུགས་སོ། །
སྨྲས་པ། ཐུབ་བསྟན་ཟླ་བའི་མ་མའི་ཡང་སྙིང་བོར། ། པད་འབྱུང་རིང་ལུགས་ནམ་
མཁའི་ནོར་བུ་ཡིས། །འཕྲིན་ལས་འོད་ཟེར་གསེར་ལྗོངས་ཡུལ་དུ་འཕྲོས། །ཕན་བདེ་སྣང་
- 171 -

བས་རྒུད་མུན་མཐའ་དག་བསལ། ། ཅེས་པའང་བར་སྐབས་ཀྱི་ཚིགས་སུ་བཅད་པའོ། །
༄༅། ། ལྗོངས་འདིར་བོན་གྱི་བསྟན་པ་དར་ཚུལ་བཤད་པ།
ད་ནི་རོང་ཆེན་བཞིའི་ཡ་གྱལ་ཨ་ཏ་རོང་གི་འཛིན་མའི་ཐིག་ལེ་གསེར་ལྗོངས་རིག་པ་
འབྱུང་བའི་ཞིང་ཁམས་འདིར་ཞྭ་དཀར་བོན་གྱི་བསྟན་པ་ཐོག་མར་དར་བའི་ཚུལ་ནི། བོད་
དུ་གླང་དར་བསྟན་བསྣུབས་ཀྱི་རྗེས། ཞང་ཞུང་སྒོ་བ་ཁྱུང་པོའི་ཡུལ་ནས་དབལ་རམ་འབུམ་
གསུམ་གྱི་བསྐྱེད་རྫོགས་ལ་མངའ་བརྙེས་པའི་གྲུབ་པའི་ཁྱུ་མཆོག་སྐྱི་སྟོན་འཁོར་ལོས་བསྒྱུར་བ།
ངོ་མོ་ཡེ་ཤེས་མཚོ་རྒྱལ། ཁྱུང་བོ་གཡུ་ཐོག་འབར་བའམ་ཁྱུང་དཀར་ཚངས་པ་བཅས་གསེར་
ལྗོངས་སྟོད་ཀྱི་ས་འབའ་ཚའི་ཉག་དམར་སྣ་ཞེས་བྱ་བར་བྱོན་པ་ན། ལུང་མདོར་བཙན་གྱི་
སྡོང་པོ་མཐོང་རེག་དུག་གིས་གསོད་པ་ཞེས་གཟུགས་མེད་ཀྱི་སྒྲས་སྐུལ་བ་མ་ལྡོག་པར་སྙིང་རྗེ་
ཆེན་པོས་ཀུན་ནས་བསླངས་ཏེ་དབལ་རམ་འབུམ་པའི་བསྐྱེད་རིམ་ལ་ཞུགས་ནས་བཙན་གྱི་
སྡོང་པོ་ཟན་གྱི་གཏོར་མས་རྩད་ནས་བཅད། ཤིང་སྡོང་དུམ་བུར་བསིལ་བ་ལས་དབལ་ཕུར་
བརྒྱ་ ཕྲག་མང་པོར་བཞེངས། ཡུལ་ ཁམས་ཀྱི་ཀླུ་བདུད་བཙན་ གསུམ་ དམ་ལ་བཏགས།
བརྒྱུད་འཛིན་སྔགས་འཆང་ཕུར་ཐོགས་ཅན་དུ་མ་འབྱོན་པའི་རྟེན་འབྲེལ་བྱུང་། དེའི་བརྒྱུད་
འཛིན་ལ། ཡང་ནང་བོན་སྡེ་ཁ་གསུམ་ཞེས་བོན་རྒྱུ། དམག་གསར། ལྡོང་ངེ་གསུམ་
བྱུང༌། མར་ནང་བོན་སྡེ་ཁ་གསུམ་ཞེས། བོན་ཚང་། བ་ལུང་། ལྷོ་བ་གསུམ་བྱུང་།
གཞན་ཡང་སྐྱི་ཁ་གསུམ། ངོ་མོ། ཁྱུང་པོ་ལ་སྟེང་འོག་གཉིས། གླིང་རྒྱའི་ས་སོ་མ་བོན་
ཚང་། ཐེ་བུའི་བོན་ཚང་། ཞོ་འོང་ཉིན་ཐ། དར་གྲོང་། སྟོང་ཆེ། ཧོར་ནག གྱང་
རི་སོགས་སྔགས་ཀྱི་སྒྲུབ་སྡེ་མང་དུ་བྱུང་། དེ་ལྟར་རེབ་གོང་ན་བོན་སྡེ་བཅོ་ལྔ་ཙམ་ཡོད།
དགོན་སྡེ་སྤྱི་རྟིང་ཀུན་ཁྱབ་གཡུང་དྲུང་གླིང་ཞེས་རྩེ་ཞིག་ཆོས་རྗེའི་གདན་སར་རྣམ་མཁྱེན་སྟོན་
པའི་སྟོང་སྐུ་བཞུགས་པའི་ལྷ་ཁང་བྱིན་རླབས་འདོད་འཇོ་ཟེར་བ། སྐྱི་ཁ་གསུམ་དུ་ལྷ་ཁང་
བྱིན་ཅན་གསུམ་ཡོད། ཧོར་ནག་སྒང་དུ་མཁར་ནག་གྲུབ་ཆེན་དང༌། བྱ་བཏང་རྒྱལ་བ་
གཡུང་དྲུང་སོགས་ཀྱི་གདན་ས་ཡོད། ཕྱིས་སུ་སྔགས་འཆང་རིག་པ་འཛིན་པ་འགས་བླ་མེད་
ཀྱི་སྒྲུབ་པའི་རྒྱལ་མཚན་མཐོན་པོར་བསྒྲེང་བ་རྒྱུན་མ་ཆད་པར་གནས། གྲུབ་ཐོབ་རྣམ་པ་
གསུམ་གྱི་བརྒྱུད་འཛིན་པ། བོན་རྒྱའི་དབྱིངས་ཀློང་ལྷུན་གྲུབ་ཅེས་ཐུགས་བསྐྱེད་སྨོན་ལམ་
- 172 -

མཁའ་ལྟར་རྒྱ་ཆེ་བའི་གྲུབ་དབང་དེ་དག་གི་གདུང་བརྒྱུད་ལས་ཡར་ནང་བོན་སྡེ་ཁ་གསུམ་གྱི་
སྒྲུབ་སྡེ་ཆགས་ཤིང༌། མདོ་སྔགས་ཟུང་འབྲེལ་ལྟ་སྤྱོད་རྣམ་དག་ཉམས་སུ་བཞེས་པ་ཐེག་ཆེན་
གསང་བ་བདུད་འདུལ་གླིང་ཞེས་པར་སྒྲུབ་རྒྱུད་བསྟན་པའི་སྲོལ་མ་ཉམས་པར་སྐྱོང་བའི་
བསྟན་འཛིན་གྱི་སྐྱེས་བུ་རིམ་པར་བྱོན། །
དེ་ཡང་ལོ་རྒྱུས་སུ། སོ་ནག་བོན་པོ་གྲུབ་ཆེན་ཐོག་འཛིན་ཞེས་གྲུབ་པའི་མཚན་སྙན་
ཡོངས་ལ་གྲགས་ཤིང་། གཟུགས་ཅན་གཟུགས་མེད་ཀྱི་གདུལ་བྱ་རྗེས་སུ་བཟུང་ནས། སྡེ་
བརྒྱད་ཀྱི་ཆོ་འཕྲུལ་ཐོག་འཕངས་པ་ཕྱག་གིས་བསྣམས་ནས་བསྐྱེད་རྫོགས་ཏིང་འཛིན་གྱིས་
ཐོག་ཆས་ཁྲོ་བོ་སྤྱི་འདུལ་གྱི་སྐུ་རང་བྱོན་གྲུབ་པ་ད་ལྟའང་མཇལ་དུ་ཡོད་ཟེར། ད་དུང་ནག་
ཕྱོགས་ཀྱི་རིགས་ཀྱང་དྲག་པོའི་སྒོ་ནས་ཚར་བཅད་ནས་ལྟ་སྒོམ་སྤྱོད་གསུམ་གྱིས་བསྟན་པ་ལ་བྱ་
བ་རྒྱ་ཆེར་མཛད། དེའི་བརྒྱུད་འཛིན་བོན་བརྒྱའི་སྔགས་འཆང་དཔལ་མཁར་རྒྱལ་དང་།
སྐུ་ཚ་རང་ཤར་རིག་གྲོལ་རྩལ་དང༌། རྩེ་ཞིག་ཆོས་རྗེའི་ཡང་སྲིད་བོན་རྒྱུ་གཡུང་དྲུང་ཕུན་
ཚོགས་དང་། མཁས་གྲུབ་འཇིགས་མེད་སྐྱེས་མཆོག བོན་རྒྱ་ནམ་མཁའ་རྒྱལ་མཚན་
སོགས་བྱོན་ནས་གདུལ་བྱའི་ཞིང་ལ་དབང་ལུང་ཁྲི་གསུམ་གྱི་བདུད་རྩིའི་ཆར་ཕབ་ནས་གཤེན་
བསྟན་དར་རྒྱས་སུ་མཛད། ཁྱད་པར་དུ་རེབ་གོང་སྟོད་ཀྱི་སྨན་རི་ཞེས་པར་བོན་རྒྱ་བླ་རབས་
རིམ་བྱོན་གྱི་གདན་ས་ཆགས། དོན་གཉིས་ལྷུན་གྲུབ་ཀྱི་ལྷ་ཁང་དུ་དུས་གསུམ་སངས་རྒྱས་ཀྱི་
སྐུ་བརྙན། སྟོན་པ་སྟོང་སྐུ། ཡུམ་སྲས་གཤེན་གསུམ་དང་། འཆི་མེད་རྒྱལ་བ་ཡབ་སྲས་
ཀྱི་སྐུ་བརྙན། བོན་གྱི་བཀའ་འགྱུར་ཆེན་མོ། བོན་རྒྱུ་སྐུ་འཕྲེང་གི་སྐུ་གདུང་མཆོད་རྟེན།
རྣམ་རྒྱལ་ཁང་བརྩེགས་མཆོད་རྟེན། ཡིག་བརྒྱ་དུང་ཕྱུར་གྱི་འཁོར་ལོ་སོགས་སྐུ་གསུང་ཐུགས་
རྟེན་བསམ་ལས་འདས་པ་བཞུགས། སྨན་རི་བཤད་སྒྲུབ་སྨིན་གྲོལ་གླིང་ཞེས་པའི་དགོན་
གནས་འདི་ལ། ངུར་སྨྲིག་འདུལ་བ་འཛིན་པའི་དགེ་སློང་ཚུལ་ཁྲིམས་མཐར་ཕྱིན། དྲང་
སྲོང་དགེ་འདུན་བཟང༌། དགེ་སློང་དགེ་ལེགས་རྒྱ་མཚོ་བྱ་བཏང་བསྟན་འཕེལ་རབ་རྒྱས།
རི་ཁྲོད་པ་ཚུལ་ཁྲིམས་མཆོག་སོགས་བོན་གྱི་འདུ་བ་བཞིན་སྤྱོད་པའི་མཁས་བཙུན་རིམ་བྱོན་
རྣམས་དང༌། ད་དུང་སྔགས་འཆང་རིན་ཆེན་མཚན་ཅན་དང་། རིག་འཛིན་ཀུན་བཟང་
ཀློང་གྲོལ་ སོགས་བྱོན་ནས་གསང་སྔགས་རིག་པ་འཛིན་པའི་འདུས་སྡེ་དར་རྒྱས་སུ་བཏང་
ངོ༌། །
སྨྲས་པ། ཁྱུང་སྔོན་སྐྱེས་ཀྱིས་དྲངས་པའི་འོད་སྣང་ཆེ། ། ཉིན་མོར་བྱེད་པས་འཛམ་
གླིང་གསལ་བ་ལྟར། ། སྔ་དར་གཡུང་དྲུང་བོན་གྱི་བསྟན་པ་ནི། །ཡུལ་འདིར་བྱུང་བའི་རིམ་
པ་འདི་བྲིས་སོ། ། ཞེས་བར་སྐབས་ཀྱི་ཚིགས་སུ་བཅད་པའོ། །
- 173 -

༄༅། །ལྗོངས་འདིའི་རིགས་རུས་ཁ་ཤས་དང་ཆོས་ཀྱི་ལས་སུ་སོང་བའི་
ཡུལ་སྲོལ་གོམས་འདྲིས་གནད་བསྡུས
ད་ནི་ཞར་ལ་རང་རྫོང་གི་རིགས་རུས་ཁ་ཤས་དང་ཆོས་ཀྱི་ལས་སུ་སོང་བའི་ཡུལ་སྲོལ་
གོམས་འདྲིས་བཅས་གནད་བསྡུས་ཤིག་སླར་ཡང་ངོ་སྤྲོད་བྱ་བ་ནི། དེ་ཡང་ང་ཚོའི་ལྗོངས་
འདིའི་མི་རྣམས་ལ་རུས་མིང་ཡོད་དམ་མེད་ཅེ་ན། རུས་མིང་དེ་ནི་ཡོད་པ་ཙམ་དུ་མ་ཟད།
དུས་ཡུན་རིང་བོའི་ལོ་རྒྱུས་ཡོད་པ་ཡིན་ཏེ། འདི་ལྟར་ཆབ་སྲིད་མངའ་ཐང་དང་དཔུང་
སྟོབས་སོགས་གང་གི་ཆ་ནས་འགྲན་པའི་ཟླ་དང་བྲལ་བའི་ཕ་རོང་བོ་ཚང་གི་རིགས་རུས་བཤད་
ན། གནམ་སྐས་དཀར་པོའི་འཇུ་ཐག་ལ་བརྟེན་ནས་ལྷ་སྲས་ལྕེ་རིང་གཡུ་རིང་། གཡུ་བསེ་
མཆེད་གསུམ་བྱོན། ཆུང་བ་གཡུ་བསེ་དེ་ཉིད་ཀྱིས་མི་རྗེ་མཛད་པས། གཡུ་བསེ་བྱི་ལི་སྤུན་
བཞིར་གྲགས་པ་བྱུང་། དེ་དག་གིས་ལྡོང་རུས་ཆེན་བཅོ་བརྒྱད་དང་འཁྲུགས་པས་གནམ་ལ་
གཡུ་རིང་གིས་རམ་འདེགས་བྱས་ཏེ་བཏུལ་ནས་བྲན་དུ་བཀོལ། བར་བ་གཡུ་རིང་འདིས་
རླུའི་བུ་མོ་དམུ་ཟ་ལྡེམ་ཁབ་ཏུ་བཞེས་པར་སྲས་མ་སངས་སྤུན་བདུན་བྱུང་བའི་ཆེ་བ་དྲུག་དང་
ཡབ་ལྷ་ཡུལ་དུ་གཤེགས། ཆུང་བའི་སྲས་ཐོག་ཚ་དཔའ་བོ་སྟག་བཙན་གྱིས་མོན་བཟའ་མཚོ་
མོ་རྒྱལ་ཁབ་ཏུ་བསུས་པ་ལ་སྲས་གཡའ་སྤང་སྐྱེས་འཁྲུངས། དེ་རྩལ་རྫོགས་པའི་སྐབས་སུ་
སྲིན་པོ་སྐྱ་རེངས་ཁྲག་མེད་བསད། དེའི་ཆུང་མ་སྲིན་བཟའ་གཡའ་གྲུམ་བསིལ་མ་ཕྲོགས།
དེ་ཉིད་ཀྱིས་ཁབ་ཏུ་བཞེས་པར་སྲས་ཤིག་བྱུང་བ་དེ་སྲིན་པོ་དང་འཁོན་པའི་བར་དུ་སྐྱེས་པས་
མིང་འཁོན་ པར་སྐྱེས་ སུ་བཏགས་པ་ལ་འཁོན་ གྱི་ གདུང་ རྒྱུད་ ཅེས་ པའི་དོན་དེ་ལྟར་ཡིན།
དེས་ན་མིའི་རིང་དྲུག་དུ་གྲགས་པ་སོགས་ལས་མཆེད་པ་མ་ཡིན་གྱི། གདུང་རུས་གཙང་མ་ལྷ་
ལས་བབས་པ་ཡིན་ཞིང་། ཆོས་རྗེ་དཀོན་མཆོག་ལྷུན་གྲུབ་ཀྱིས། དེ་ལྟར་འཆི་མེད་འོད་
ཟེར་ལྷ་ཡི་རིགས། ། མ་རིག་ལས་འཁོན་འཇམ་དབྱངས་སྤྲུལ་བའི་སྐུ། །ས་སྐྱ་བ་ཞེས་གྲགས་
པ་གསལ་ལྡན་པ། ། ཞེས་གསུངས་པ་ཡང་གཟུར་གནས་ཀྱིས་བལྟས་ན་རང་བཞིན་བརྗོད་
པའི་རྒྱན་དུ་མཆིས་སོ། ། འོ་ན་རླངས་ཞེས་པའི་མིང་དེ་ལྟར་ཐོགས་པ་ཡིན་ཞེ་ན། དེ་ཡང
《 རླངས་ཀྱི་པོ་ཏི་བསེ་རུ་》ལས་འབྱུང་བ་བཞིན། མང་སྡོམ་སྟག་བཙན་དམག་ལ་བྱོན་ནས་
ཕྱིར་ཕེབས་པའི་ཚེ་སྨན་བཙུན་མ་ལུས་སྦྲུམ་ནས་ཡོད་པ་ལ་ཚོད་བགམ་པའི་སླད་དུ། སྨན་
- 174 -

བཙུན་སྲས་ནི་སུ་ཡི་ལགས། ། བདག་གི་སྲས་ནི་མ་ལགས་སོ། ། ཞེས་གསུངས་པ་དང་།
སྨན་བཙུན་མ་ཡིས་སྲས་བུ་བཙས་རྗེས་ལྷ་རིའི་རྩེར་བསྐྱལ་ཏེ་དམོད་བོར་ནས་བཞག་པ་ལ་མང་
སྡོམ་གྱིས་མཁྱེན་མ་ཐག་གཟིགས་པར་བྱོན་པས་རང་ཉིད་ཀྱི་རིགས་ཀྱི་མྱུ་གུ་ཁྱེའུ་ཆུང་དེ་ཉིད་
གཅན་གཟན་རི་དྭགས་སོགས་ཀྱི་གནོད་པ་མེད་པར་སྤྱི་གཙུག་ནས་རླངས་པ་དཀར་པོ་ཐོན་
བཞིན་མཆིས་པར་རླངས་སོ། ། རླངས་སོ། ། ཞེས་གསུངས་པས་དེ་ནས་བཟུང་རིགས་རུས་
ལ་རླངས་ཞེས་བྱ་བའི་ཐ་སྙད་ཐོགས་པར་གྲགས་པ་ལྟར་ཡིན། … རྒྱས་པར་རྒྱལ་པོ་རླངས་ཚང་
གི་སྐབས་སུ་བཤད་ཟིན་པ་ལྟར་དང༌། དེ་བཞིན་དུ་འབྲི་གུང་སྐྱོབ་པའི་ཡབ་མེས་ཀྱི་རྩ་བའི་
རུས་ཁུངས་ཀྱང་བོད་ཀྱི་མིའི་གདུང་དྲུག་གི་ནང་ཚན་འབྲི་ཡིན་པ་སྟེ་འབྲི་ཉི་མ་དཀར་པོའི་བུ་
ཆེ་བ་དཔའ་བོ་སོ་གད་གངས་རྨ་ཆེན་སྦོམ་རའི་མགུལ་གྱི་ཁྲུས་ཀྱི་རྫིང་བུའི་ཁར་ལྷ་མོ་དང་
བཤོས་པས་ཟླ་དགུ་ངོ་བཅུ་འདས་པའི་མཚམས་སུ་ལྷ་མོ་དེས་འབྲུ་སོ་གད་ཀྱི་རིགས་ཀྱི་མྱུ་གུ་
བར་སྣང་ནས་སྐྱུར་བ་དེ་ལ་སྐྱུ་ར་སོར་དགུ་པ་ཞེས་མིང་དུ་བཏགས། དེ་ནས་བཟུང་སྐྱུ་ར་
ཞེས་པའི་རུས་མིང་ཐོགས་པར་བཤད། དེ་ན་བོད་མིའི་རུས་མིང་བརྒྱ་དང་བཞི་བཅུ་ལྷག་
ཙམ་ཞིག་ཡོད་པ་དེ་དག་རེ་རེ་བཞིན་འབྲེལ་ཚུལ་འདི་དང་དེ་ཞེས་བརྗོད་པར་དཀའ་ན་ཡང་
བོད་མའི་རུས་དང་རུས་མིང་གི་འབྱུང་སྟངས་དང་འབྲེལ་བའི་གནད་ལ་དཔྱད་ན་དེར་སྡོང་པོ་
དང༌། ཡལ་ག ལོ་འདབ། མེ་ཏོག་བཅས་དང་མཚུངས་པའི་འབྲེལ་ཚུལ་འདི་འདྲ་ཞིག་
ཡོད་པ་ནི་བོད་མའི་རུས་སམ་རུས་མིང་འདྲ་མིན་བར་གྱི་འབྲེལ་བའི་ཐོག་ནས་མངོན་པའི་ཁྱད་
ཆོས་གཞན་ལ་མེད་པ་ཞིག་ཡིན། ཡང་བོད་ཀྱི་ལོ་རྒྱུས་ཡིག་ཚང་ལས། བོད་ཀྱི་མི་ཕྱེད་ལྡོང་
གི་མི་ཕྱེད་ཟིན། ཞེས་རུས་ཀྱི་ཕྱི་མོ་དྲུག་གི་ནང་ནས་ལྡོང་རུས་ཀྱིས་བོད་མིའི་མི་འབོར་ཡོངས་
ཀྱི་ཕྱེད་ཟིན་གྱི་ཡོད་པ་བསྟན་པ་ལྟར་རྔོག་དང༌། འབེ། མི་ཉག་ལ་སོགས་པའི་རུས་མིང་
མང་པོ་ཞིག་ཀྱང་ལྡོང་རུས་ཀྱི་ཁོངས་སུ་གཏོགས་ལ། མི་ཉག་ཅེས་པ་འདི་ལ་མཚོན་ན་ལོ་རྒྱུས་
ཡིག་ཚང་དག་གི་ནང་ལྡོང་མི་ཉག་ཅེས་འཁོད་ཡོད། །
བོད་ཀྱི་ལོ་རྒྱུས་མི་སྣ་ཐང་སྟོང་རྒྱལ་བོ་ཞེས་རླུང་ལྟར་གྲགས་པ་དེ་ཉིད་ཀྱི་སྐུའི་རིགས་
རུས་ཀྱང་ལྡོང་རིགས་སུ་གཏོགས་པའི་མི་ཉག་ཅེས་པ་དེ་ཡིན་པ་ནི་གང་དེའི་རྣམ་ཐར་ལས་
རུས་མི་ཉག་ནས་ཆད་པ་ལྷ་ལྡོང་དཀར་པོ་ཡིན་ཞེས་འབྱུང་བ་ལྟར་ཡིན། ཕྱོགས་མཚུངས་
མདོ་སྨད་ཤུལ་ཆེན་བཅོ་བརྒྱད་དུ་འབོད་པ་དེ་རྣམས་ཀྱང་རུས་ཀྱི་ཕྱི་མོ་དྲུག་གི་ནང་ཚན་ལྡོང་
རིགས་ལས་མཆེད་པ་ཞིག་ཡིན་ཏེ། བདུད་ཤུལ། བན་ཤུལ། ཕན་ཤུལ། མགོན་ཤུལ།
དམེ་ཤུལ། སྨན་ཤུལ། དབལ་ཤུལ། རག་ཤུལ། ཧོར་ཤུལ། ཕྱག་ཤུལ། གཉན་
ཤུལ། ཐར་ཤུལ། ནག་ ཤུལ། དམག་ ཤུལ། ཀ་ ཤུལ། རོང་ ཤུལ། ཡག་ ཤུལ།
– 175 -

དྲག་ཤུལ་སོགས་ཀྱིས་མཚོན་པའི་ལྡོང་རིགས་ཤུལ་ཆེན་བཅོ་བརྒྱད་དང་། གཡི་ཚ། ཟངས་
ཚ། རེབ་ཚ། ཏོག་ཚ། ཕྱག་ཚ། ཁྲོམ་ཚ། དམུ་ཚ། རག་ཚ། ཧུར་ཚ། སྟག་
ཚ། གཟི་ཚ། རྐང་ཚ། འཚམ་ཚ། རྨོག་ཚ། མཚར་ཚ། ཆུ་ཚ། འོག་ཚ། རྐྱང་
ཚའམ་ཚང་ཚས་མཚོན་པའི་ལྡོང་རིགས་ལྡོང་ཆེན་བཅོ་བརྒྱད་དུ་གྲགས་པ་དེ་རྣམས་ཀྱི་རུས་
ཁོངས་ཀྱང་ལྡོང་ལ་ཐུག་པ་ཡིན། ཡང་རང་ལྗོངས་འདིར་ཧོར་ཟེར་བའི་ཐ་སྙད་ཀྱིས་འབོད་
སྟངས་ཧ་ཅང་མང་མོད། 
འོན་ཀྱང་ཧོར་ཞེས་པ་ནི་མི་རིགས་གཞན་ཞིག་ཡིན་ཏེ། དེ་ནི་
དབུས་གཙང་ གི་ ཡུལ་ ནས་ བྱུང་ དུ་ འབྲོག་ ཡུལ་ ཆེན་ པོ་ ཡོད་ པ་ དེར། ནག་ ཚང་ དང༌།
གནམ་རུ། ནག་ཆུ། 
ཡངས་པ་ཏེ་བྱང་རིགས་སྡེ་བཞིར་གྲགས་པའི་འབྲོག་སྡེ་ཆེན་པོ་མང་
པོ་ཡོད་པ་ལ་ཧོར་གྱི་སྡེ་ཟེར་ཡང་བོད་ཡིན་ཞེས་བཙན་པོ་སྐུ་ཕྲེང་བཞི་བའི་འཛམ་གླིང་རྒྱས་
བཤད་ལས་གསུངས། 
ལྗོངས་འདིར་ཧོར་གྱི་རིགས་ཟེར་བ་མང་པོ་ཞིག་ཡོད་ཀྱང༌། རྒྱ་
སོག་དང་བོད་སོག་གཉིས་སུ་ཕྱེ་བའི་ཕྱི་མ་ཕལ་ཆེར་བོད་རིགས་ཤ་སྟག་ཡིན་པ་སོག་པོ་བོད་ལ་
མ་སླེབས་པའི་སྔ་རོལ་ནས་ཡོད་པའི་རྒྱུ་མཚན་གྱིས་ཀྱང་ངེས་ལ། ཡང་ཧོར་ལ་རྒྱ་ནག་གི་སྐད་
དུ་ཧུའུ་ཟེར་བ་དོན་བསྒྱུར་བྱས་ན་བྱང་བ་དང་། ཐད་བསྒྱུར་བྱས་ན་ཁེབས་མའི་མིང་ཡིན།
ད་དུང་ཉ་ཁྲི་བཙན་པོའམ་སོག་སྐད་དུ་ཕོར་ཏ་ཟེ་བ་ཞེས་པས་ཀོང་པོའི་ཡུལ་ནས་བཙུན་མོ་གོ་
མ་རལ་ཞེས་པ་བླངས་ཏེ། བུ་ཁན་ཁལ་དུ་ན་པོར་ཧན་གལ་ཏོན་ཟེར་བའི་རི་བོ། སྦེ་ཀལ་
མཚོའི་ཉེ་འགྲམ(སོག་པོ) སྤེ་ཏའི་མི་རིགས་གནས་པའི་ཡུལ་དུ་གྱུར་ནས། དེ་གནས་པའི་མི་
རྣམས་ཀྱིས་རྗེ་བོར་བཀུར་ཏེ་སོག་པོ་རྒྱལ་རྒྱུད་ཀྱི་ཐོག་མ་འདི་ཡིན་པ་ནི་སོག་པོའི་ཡིག་ཚང་དུ་
གསུངས། དེ་བས་ན་རེབ་ཀོང་ནང་ཁུལ་དུ་བསེ་རྒྱལ་ཧོར་གསུམ་བྱུང་བའི་ཧོར་གྱི་རྩ་བའི་
རུས་ཁུངས་གཏུགས་པ་ནི་བོད་ཡིན་ནོ། །ཡང་བསེ་ཞེས་པའི་ལོ་རྒྱུས་ནི། བློན་པོ་མགར་གྱི་
གདུང་རྒྱུད་ལས་མཆེད་པར་ཀུན་གྱིས་མཐུན་པར་གླེང་། དེ་ཡང་བློན་པོ་མགར་སྟོང་བཙན་
གྱི་སྐྱེས་ཡུལ་ནི་སྟོད་ལུང་། རྒྱལ་བོ་སྲོང་བཙན་སྒམ་པོར་མེད་ཐབས་མེད་པའི་བློན་པོ་བཞིའི་
ནང་གི་གཅིག་ཡིན། ཡི་གེ་མི་ཤེས་ཀྱང་རིག་པ་རྣོ་ཞིང་བློ་རྒྱ་ཆེ་ལ་ཆབ་སྲིད་དང་དམག་
དཔོན་གྱི་བྱ་ཐབས་མཁས་པས། སྔ་རྗེས་སུ་རྒྱལ་བོས་མངགས་པ་ལྟར། བལ་ཡུལ་དུ་བལ་
བཟའ་ཁྲི་བཙུན་བཙུན་མོར་སློང་བ། བཙན་པོ་མང་སྲོང་མང་བཙན་གྱིས་སྲིད་དབང་བཟུང་
ནས་དགུང་ལོ་དགུ་བ་ས་རྟ་དང་སྤྱི་ལོ655 
ལོར་གོང་མ་ཐང་ཀའོ་ཙུང་གི་སར་ཐེངས་གཅིག་
སོང་བ་དང་བཅས། བལ་བོད་གཉིས་དང་རྒྱ་བོད་གཉིས་བར་མཐུན་སྒྲིལ་ལ་ཕན་པའི་ལས་
དོན་སྒྲུབ་པ་སོགས་རྒྱལ་བོ་སྲོང་བཙན་སྒམ་པོས་བོད་གཅིག་གྱུར་བྱེད་པའི་བྱ་བཞག་རྒྱུ་འཛིན་
དང༌། མཐའ་མཚམས་སྲུང་སྐྱོབ། བོད་ས་གནས་སུ་རུ་བཞི་དང་སྟོང་སྡེ་དྲུག་ཅུ་རྩ་བཞིར་
- 176 -

བགོས་ནས་དམག་སྲིད་ཟུང་འབྲེལ་གྱི་སྲིད་དབང་བཙུགས་པ་བཅས་ཀྱི་ཐད་བྱས་རྗེས་ཆེན་པོ་
བཞག་ཡོད་པས་བོད་ཀྱི་ས་གནས་སུ་བློན་པོ་མགར་སྟོང་བཙན་ལ་སྙན་གྲགས་ཆེན་པོ་ཡོད།
གོང་མ་ཐང་ཐེའི་ཙུང་གིས་ཀྱང་བློན་པོ་མགར་སྟོང་བཙན་གྱིས་བཤད་པའི་སྐད་ཆར་ཡིད་
འཐད་བྱུང་ནས་རང་ཉིད་ཀྱི་ཚ་མོ་ཀོང་ཇོ་ཞིག་བག་མར་སྤྲད་ཀྱང་ཐབས་མཁས་པོའི་སྒོ་ནས་
དང་དུ་མ་བླངས་ཤིང༌། གོང་མས་སླར་ཡང་ཡང་གཡིའུ་གཡུ་ཐའི་ཅང་ཇུན(གཡས་རུའི་སྐུ་
སྲུང་དམག་སྤྱི་ཆེན་པོ) ཞེས་པའི་གོ་གནས་སྤྲད། རྒྱལ་བོ་སྲོང་བཙན་པོ་འདས་རྗེས་སུའང་
མང་སྲོང་མང་བཙན་གྱིས་སྲིད་དབང་བཟུང་བའི་རིང་གི་ལོ་བཅོ་ལྔའི་རིང་ལ་རོགས་རམ་བྱས།
ཚེ་སྨད་དུ་འ་ཞའི་ཡུལ་དུ་སྔ་རྗེས་བསྡོམས་པའི་ལོ་དྲུག་དང་། གྲུ་གའི་ཡུལ་དུ་ལོ་གཅིག་
བཅས་མཐའ་སྲུང་བློན་ཆེན་གྱི་ལས་འགན་ཁུར། བོད་ཀྱི་དམངས་ཁྲོད་ཀྱི་ཤོད་རྒྱུན་དུ་བློན་
པོ་མགར་ཡང་ཚེ་མཇུག་ལ་རྒྱལ་པོ་སྲོང་བཙན་སྒམ་པོས་བཙོན་ཁང་དུ་བཅུག་ཐོག་མིག་བཏོན་
ནས་བསད་པར་བཤད་པ་ནི། བློན་པོ་མགར་གྱི་སྤུན་མཆེད་མགར་བཙན་ཉེན་གུང་ཟེར་བ་
ཡོད་པ་དེ་རྒྱལ་པོ་འདུས་སྲོང་མང་པོའི་རྗེའི་བློན་པོ་ཡིན་པ་རྗེས་སུ་རྒྱལ་པོ་ལ་བློ་ལོག་པ་རྒྱལ་
ལོ་ལ་ཁྲིམས་ཀྱི་ཆད་པ་བཅད་དེ་སྲོག་ཐོག་བཏང་བའི་སྐོར་ཏུན་
པོས་ཤེས་ནས་ཤིང་ལུག་695 
ཧོང་ནས་ཐོན་པའི་བོད་ཡིག་གི་ལོ་རྒྱུས་ཤོག་དྲིལ་ནང་གསལ་བ་དེ་འདྲ་ཞིག་ལ་གོ་ནོར་ཐེབས་
བློན་པོ་མགར་སྟོང་བཙན་བཙོན་འཇུག་དང་ཁྲིམས་བཅད་བྱས་པའི་ལོ་
པ་ཡིན་ཚད་ལས། 
རྒྱུས་ཁུངས་བཙན་གང་ཡང་མ་མཐོང་། སྐབས་ཤིག་ལ་རྒྱལ་བོའི་བཙུན་མོ་ལ་རྒྱ་བཟའ་ཀོང་
ཇོ་ལེན་པའི་ཆེད་དུ་བློན་པོ་རྒྱ་ནག་རྒྱལ་པོའི་མདུན་དུ་མངགས་པ་ན། རྒྱལ་པོས་བོད་ལ་སྟེར་
། རིགས་
མ་འདོད་པར་གཡོ་སྒྱུ་མང་པོས་ལྡོག་ཀྱང་བློན་པོ་བློ་རིག་འཕྲུལ་འཛངས་ཀྱིས་རྒྱལ
། བློན་པོས་རྒྱ་མོ་ཞིག་གྲོགས་ལ་
འདྲའི་བུ་མོ་སུམ་བརྒྱའི་ནང་ནས་སུས་ཤེས་པ་ལ་སྟེར་བྱས་ཚེ
བཀུགས་ནས་གསེར་གྱི་ལྐོག་བརྔན་བྱིན་ཏེ། རྒྱ་ནག་ཆུ་རྩིས་ཀྱིས་ཀྱང་མི་ཤེས་པའི་ཐབས་
བསླབ་པ་དང༌། བུ་མོ་ཀོང་ཇོའི་མཚན་ཉིད་བཤད་པ་ལྟར་མ་ནོར་བར་ཤེས། དེ་ནས་རྒྱ་
བཟའ་བོད་དུ་ཆས་སྐབས་འབྲི་བསེ་རུ་གོང་མཐུན་ཟེར་བའི་བློན་པོ་ཞིག་གིས་ཕྲག་དོག་གི་
གཏམ་ལ་བརྟེན། བློན་པོ་མགར་རེ་ཞིག་ལ་རྒྱ་ཡུལ་དུ་སྡོད་དགོས་པ་བྱུང་། སྔར་གྱི་རྒྱ་མོ་
དེ་ལ་རང་ངོས་ཀྱི་བུ་ཞིག་སྐྱེས། བློན་པོས་རང་ཡུལ་བོད་ལ་འབྲོས་ཤོར་གྱི་ཆེད་དུ་གཡོ་སྒྱུ་
མང་པོ་བྱས་ནས། སྟོད་ཕྱོགས་ཀྱི་ས་ཆ་མཐོང་བའི་རི་བློན་པོ་གསེར་ཆེན་ཟེར་བའི་དབུ་རྩེ་
ནས་ ལྷ་བསངས་བཀྱགས། ལོ་བཞི་ཐོབ་པའི་རང་ གི་བུ་ཚ་དེ་ལ་ཞལ་བཀོད་ཅུང་ཟད་་་་
བསླབས་ནས་བསེ་སྒྲོམ་གྱི་ནང་དུ་བཅུག་སྟེ་སྟེང་ལ་གསེར་གྱི་རྒྱལ་མཚན་ཞིག་བཙུགས་ནས་རྨ་
ཆུ་ལ་བསྐུར། བློན་པོ་རང་ཉིད་སྟོད་ཕྱོགས་ལ་བཞུད་སོང་། བུ་སྔོན་གྱི་ལས་སྨོན་གྱི་དབང་
– 177 -

གིས་ཧོར་གྱི་བཟའ་ཚོ་གཉིས་རྨ་ཁར་ཐོན་ཚེ། 
རྙེད་ཐང་ཟེར་བའི་ཆར་བསེ་སྒྲོམ་ཞིག་རྨ་ཆུས་
ཁྱེར་ནས་འོང་བ་མཐོང་ནས་ཆུ་ཁར་བླངས་ཏེ། ཁ་ཕྱེས་ནས་བལྟས་པའི་ཚེ། མཚར་ཡག་
གི་བྱིས་པ་ཞིག་ཡོད་པ་ལ་རྒྱུ་མཚན་དྲིས་པ་ན་། ཡབ་ཀྱི་ཞལ་བཀོད་ལྟར་བཤད་ཚེ། བཟའ་
མི་གཉིས་ཤིན་ཏུ་དགའ་ནས་ཕྱིར་རང་ཡུལ་དུ་བསྙེགས 
། ཕྱིས་སུ་དེ་ཉིད་ནར་སོན་པའི་
སྐབས་སུ་ཧོར་བཟའ་དར་མཚོ་ཟེར་བ་ཞིག་ཆུང་མར་བསུས
། དེ་ལ་བུ་བཞི་སྐྱེས་པ་ལ་བསེ་
རྒྱལ་མཚན་བུ་བཞིར་གྲགས ། དེ་ཡང་ཁང་བ་ཀྭ་བཞིའི་རང་ཁྱིམ་ནས་གྱེས་པ་ལ་བསེ་རི་
ཆུ་བར་གསུམ་དུ་མིང་དུ་བཏགས ། 
མཇུག་མཐར་མགར་རང་ཉིད་ཐང་ཀའོ་ཙུང་གི་ཆེན་
ཧྥིང་ཁྲི་ལོ་གཉིས་པ་མེ་ཡོས་སྤྱི་ལོ667ལོར། 
འ་ཞའི་ཡུལ་ནས་བོད་ས་གནས་སུ་ཕྱིར་ལོག་
བྱེད་པའི་ལམ་བར་ཟིང་མདའ་ཟེར་བའི་ས་ཆར་སླེབས་སྐབས་གཉན་འབྲས་ཀྱི་ན་ཚ་ཞིག་བྱུང་
སྟེ་སྐུ་གཤེགས། ཁོང་ལ་བུ་ལྔ་ཡོད་པ་ལས( མགར་བཙན་སྙ་སྡོམ་བུ། མགར་ཁྲི་འབྲིང་།
བཙན་གྲོད། བློན་ཉི་མདོ་ཡེ། བློན་འབལ་ལོ།) ཆེ་བ་བཙན་སྙས་ཡབ་སྐུ་གཤེཊ་རྗེས་ལོ་ང་
དྲུག་སོང་བ་ཆུ་སྤྲེལ672ལོ་ནས་བློན་ཆེན་གྱི་གོ་གནས་བཟུང་ཞིང་
། བུ་གཞན་བཞིས་དམག་
དཔོན་བྱས། 
རྗེས་སུ་ཤིང་བྱ685ལོ་བློན་པོ་མང་ཉེན་སྟག་ཚབ་དང་མ་མཐུན་པར་ནང་དམེ་
བྱུང་སྟེ་མང་ཉེན་སྟག་ཚབ་ཀྱིས་བསད། 
དེའི་རྗེས་དེའི་ཚབ་དུ་བུ་གཉིས་པ་ཁྲི་འབྲིང་གིས་
བློན་ཆེན་བྱས། 
དེ་ནས་ལོ་བཅུ་བཞི་སོང་བ་ས་ཁྱི་698ལོར་རྒྱལ་བོ་འདུས་སྲོང་མང་པོ་རྗེ་
དང་མ་མཐུན་པར་རྒྱལ་བོས་ཁྲི་འབྲིང་ལ་དམག་དྲངས་ཏེ་ཁྲི་འབྲིང་གིས་རང་སྲོག་བཅད
བཙན་གྲོད་དང་སྤུན་མཆེད་གཞན་རྣམས་ཀྱིས་རང་གི་འཁོར་གཡོག་ཁྲིད་དེ་ཐང་རྒྱལ་རབས་
ལ་མགོ་བཏགས་ཞུས་པར་སོང་། སྐབས་དེར་ཐང་གི་གོང་མ་ནི་རྒྱལ་མོ་འུ་ཙི་ཐེན་ཡིན་པ་སྐུ་
སྲུང་དམག་བཏང་ནས་བསུ་བ་བྱས་ 
ཏེ་བཙན་གྲོད་ལ་ཐེ་ཙི་ན་དང་། ཧྥུ་གོ་དམག་དཔོན་
ཆེན་མོ། ཀོས་ཏེ་ཟུན་ཝང་ཞེས་པའི་ཆོ་ལོ་དང༌། མང་པོ་རྗེ་ལ་ཙོའུ་མིང་ཏའི་ཇང་གུང་
ཨན་གུའི་གུང་། (གཡོན་རུའི་དམག་སྤྱི་ཆེན་མོ》 ཞེས་པའི་ཆོ་ལོ་སྤྲད་དེ་ཐང་རྒྱལ་རབས་ཀྱི་བློན་
པོའི་གྲས་སུ་བཅུག་པ་ཡིན་ནོ། ཡང་མགར་རིགས་ནི་བོད་ཀྱི་མིའི་འགྲོ་བ་ཕལ་ཆེར་ནི་སྤྲེའུ་
བྱང་ཆུབ་སེམས་དཔའ་ལས་འཕེལ་བ་སྟེ་དགྲ་འབྲི་སྒ་ལྡོང་ཞེས་བྱ་བའི་རིགས་ཆེན་པོ་བཞིའི་
ནང་སོར་འོས་པ་སྒོ་ལྷ་སྡེ་དཀར་པོའི་རིགས་ལ་རུ་ཆེན་རྒྱལ་མོ་ཚོ་ཁག་བཅོ་བརྒྱད་དམ་རིགས་
ཆེན་བཅོ་བརྒྱད་ཡོད་པའི་ནང་གསེས་མགར་ཞེས་བྱའོ། ཡང་མྱང་ངམ་ཉང་ཞེས་པའི་དོན་
ནི། བོད་དུ་བྱ་རྒོད་སྤུངས་པའི་རི་བོ་ཆེ། འདོད་ཡོན་སྤུངས་པའི་རི་བོ་ཆེ་ཞེས་པའི་རི་བོ་
དེ་ཉིད་ཀྱི་རྩེར་སློབ་དཔོན་པདྨ་འབྱུང་གནས། 
རྗེ་འབངས་ཉི་ཤུ་རྩ་ལྔ་དང་བཅས་པ་ཕེབས་ཏེ་
ས་གཞི་རྣམས་བྱིན་གྱིས་བརླབས། 
དེའི་དུས་སུ་ལྷའི་དབང་བོ་བརྒྱ་བྱིན་གྱིས་ཤེལ་གྱི་བུམ་པ་
– 178 --

བདུད་རྩིས་གང་བ་ཞིག་བསྣམས་ནས་བྱོན་ཏེ་བདུད་རྩིའི་བུམ་པ་སློབ་དཔོན་གྱི་ཕྱག་ཏུ་ཕུལ་
ནས་ལྷའི་བདུད་རྩིའི་རོ་མྱང་དུ་གསོལ་ཞུས་པ་དང་། སློབ་དཔོན་གྱིས་བདུད་རྩིའི་བུམ་པ་
ཟད་མི་ཤེས་པར་བྱིན་གྱིས་བརླབས། རྗེ་འབངས་ཉི་ཤུ་རྩ་ལྔ་ལ་བུམ་པའི་བདུད་རྩི་སྐྱེས་ཏེ།
རིགས་ཀྱི་བུ་ལྷའི་བདུད་རྩིའི་རོ་མྱང་བར་བྱའོ་ཞེས་གསུངས་པས། ཡུལ་གྱི་མིང་ལ་ ལྷའི་
བདུད་རྩི་མྱངས་བའི་མྱང་ཞེས་བྱའོ། ད་དུང་ ལྗོངས་ འདིར། སྐྱི། ཁྱུང་། ལྡོང་།
འབྲུ། སྤྱང་། རྔོག གྱིང་། སྟག སུམ་པ་སོགས་ཡུལ་དང་རུས་གྱི་ཐ་སྙད་མཚུངས་
པ་མང་ཙམ་ཡོད། ཡང་ལོ་རྒྱུས་ཡིག་ཚང་ཁག་གི་ནང་རུས་མིང་ཡི་གེ་འབྲི་ཚུལ་གྱི་ཐད་ལ་
འདྲ་མིན་བྱུང་བ་ནི། འཁོན་དང་མཁོན ། བསེ་དང་བསེས། མགར་དང་འགར། སྐྱི་
དང་ཀྱི། རླངས་དང་གླངས། མྱང་དང་ཉང་། འགྱིང་དང་གླིང ། སྤྱང་དང་ལྟུང་
སོགས་འདྲ་མིན་བྱུང་བ་དེ་དག་དུས་བཤད་ནང་དོན་ལ་དཔྱད་ན་སྔ་མ་རྣམས་འབྲི་ཚུལ་དག་
པར་བསམ། སྔོན་ཆད་བོད་འདིར་རྒྱལ་རིགས། རྗེ་རིཊ་དམངས་རིགས། གདོལ་བའི་
རིགས་ཞེས་རིགས་རྒྱུད་མཆོག་དམན་གྱི་དབྱེ་བ་འབྱེད་སྲོལ་ཡོད་པ་དེ་ནི་གཙོ་བོ་རིགས་རུས་ཆོ་
འབྲང་ཟེར་བའི་ནང་ཚན་རིགས་ཞེས་པ་དེའི་ཐོག་ནས་མཚོན་པར་བྱེད་པ་ཞིག་ཡིན་པ་ལས་
རུས་མིང་ཡོད་མེད་ཀྱི་གནད་དོན་མིན། དེ་ལྟར་ཡུལ་དང་རུས་ཀྱི་ཐ་སྙད་མཚུངས་པ་དེ་དག་
རུས་ མིང་ཡུལ་ལ་ ཐོགས་ པ་ཡིན་ནམ། ཡང་ན་རུས་ མིང་རུས་ལ་ ཐོགས་པ་ཡིན་ཞེ་ན།
འདིའི་ཐད་བརྟག་དཔྱད་བྱེད་དགོས། གཅིག་ནི་རུས་མིང་ཡུལ་ལ་ཐོགས་པ་དང༌། གཞན་
ཞིག་ནི་ཡུལ་གྱི་མིང་རུས་ལ་ཐོགས་པ་དུས་མཚུངས་རུས་མིང་ཡུལ་ལ་འཇགས་པ་དེའང་ཐོགས་
ཚུལ་མི་འདྲ་བ་སོགས་ཡོད་པ་ཡིན། གཞན་ཡང་བོད་རིགས་ཀྱི་རུས་མིང་དེ་དག་གིས་ཉེ་དུ་
གཉེན་འགྲིག་འགོག་པའི་ཐད་ལ་ས་ཁུལ་མང་ཤས་ཤིག་ལ་ཕན་ཡོད་ཀྱི་ནུས་པ་ཐོན་ཡོད་ཅིང་།
ད་སྔ་བོད་རིགས་ཀྱི་ཉེ་དུའི་འབྲེལ་བ་མཚོན་བྱེད་གཙོ་བོ་ཞིག་ནི་རུས་མིང་ལ་བརྟེན་ནས་རྩ་
བའི་རུས་ཁུངས་འདེད་པ་དང་། ཉེ་དུ་ཞེས་པ་དེ་རིགས་རུས་ཀྱི་འབྲེལ་བའི་གཉེན་བཤེས་དེ་
ཕ་མ་གང་རུང་གི་རྒྱུད་མི་རབས་བདུན་རྒྱུད་ཚུན་ཆད་ལ་གཉེན་སྒྲིག་བྱེད་མི་ཆོག་པ་དེ་ཡིན།
ཐ་ན་རང་རིགས་སྐྱེ་བོའི་ཁྲོད་ནའང་མི་རིགས་རང་ཉིད་ཀྱི་སྐྱེ་བའི་རུས་མིང་ལ་སོགས་པའི་
དོན་ལ་སྣང་འཇོག་མི་མཛད་མཁན་ནམ་ཆ་རྒྱུས་མི་ལྡན་པ་ཡང་ཡོད་པས་རུས་མིང་དང་འབྲེལ་
བའི་དོན་གནད་ཀྱི་སྐོར་ལ་གླེང་མོ་བྱེད་དགོས། དེས་ན་མི་མིང་གི་འགོར་རུས་མིང་སྦྱོར་བའི་
དགོས་པ་ནི་རུས་གཅིག་པ་གཉེན་སྒྲིག་སྔོན་འགོག་གི་ཆེད་དུ་ཡིན་པ་མ་ཟད། གཉེན་སྡེབ་
བྱེད་མཁན་ཕོ་མོ་བར་རིགས་རྒྱུད་འབྲེལ་བའི་རྒྱང་ཐག་ཇི་ཙམ་རིང་བ་དེ་ཙམ་གྱིས་ལེཊ་པའི་
ངོས་འཛིན་བྱེད་ཀྱི་ཡོད་པ་དེ་ནི་དེང་རབས་ཚན་རིག་དང་མཐུན་པ་ཞིག་ཀྱང་ཡིན་ནོ། ཡང་
- 179 -

རང་རྫོང་གི་ཡུལ་སྲོལ་གོམས་འདྲིས་ཆོས་ཀྱི་ལས་སུ་སོང་བ་འགའ་རེ་བརྗོད་པ་ནི
། དེ་ཡང་
སྤྱིར་འགྲོ་བ་མིར་གྱུར་པ་རྣམས་ཀྱི་གོམས་གཤིས་དང་། སྤྱོད་ལམ་འདི་དང་། འདི་གོ་ཞེས་
མཐའ་གཅིག་ཏུ་ངོས་བཟུང་གིས་ཤོད་རྒྱུ་ཧ་ཅང་དཀའ་མོ་ཞིག་ཡིན་ཏེ། དཔེར་ན་ཕ་མ་
གཅིག་གི་བུ་ཕྲུག་ལའང་རིག་པ་ཡག་ཉེས་དང་། གཤིས་ཀ་འཇམ་རྩུབ། གཟུགས་དཔྱད་
བཟང་ངན། རྒྱུ་སྟོབས་ཆེ་ཆུང་། ཚེ་ཡི་རིང་ཐུང་། སྤྱོད་ལམ་ལེགས་ཉེས་སོགས་རྣམ་པ་
སྣ་ཚོགས་ཤིག་ཡིན་པ་ཀུན་གྱིས་ཤེས་ཐུབ། དེས་ན་རེབ་གོང་ལ་རོང་འབྲོག་གི་ཡུལ་སྡེ་རེ་རེ་
གོམས་གཤིས་འདྲ་མིན་སྣ་ཚོཊ་ཤིག་ཡོད་མོད། འོན་ཀྱང་ལྗོངས་འདིའི་གདོད་མའི་མི་རྣམས་
ཀྱི་ཐུན་མོང་གི་གོམས་གཤིས་གཙོ་བོ་ནི། ཇི་སྐད་དུ། དེབ་དཀར་མཁན་པོས། འབངས་
བྱིངས་ནི་འབྲོག་སྡེའི་རྣམ་པར་ཡོད་ལ། 
ཁྱིམ་རེ་རེ་བཞིན་གྱི་སྒོ་སྟེང་དུ་དར་མདུང་རེ་སློང་བ་
འདི་ཡང་བོད་ཀྱི་ཐུན་མོང་མ་ཡིན་པའི་སྲོལ་རྒྱུན་ལྟ་བུ་ཡིན་ཏེ། དེ་ཡང་ཐོག་མར་དམག་གི་
རྟགས་སུ་མངོན་ལ། རྗེས་སོར་ཆོས་ཀྱི་ལས་སུ་སོང་བས། སྟོད་ན་རྒྱ་གར་དང་འདྲེས་པའི་
བོད་རིགས་རྣམས་ནས། སྨད་ན་རྒྱ་ནག་གི་གྲོང་དཀྱིལ་དུ་ཡོད་པའི་བོད་ཀྱི་མི་ཁྱིམ་གཅིག་
ཡིན་ཡང་རུང་། སྒོ་སྟེང་དུ་དར་ལྕོག་སློང་བའི་སྲོལ་དེ་ད་ལྟའི་བར་དུ་ཡོད་ཅེས་གསུངས་པ་
ལྟར། དགའ་བསུ་དང་། རྟེན་འབྲེལ་གྱི་སྐབས་སུ་ཡང་། བསངས་གཏོང་བ། དུང༌
འབུད་པ། དཀར་ཐིག་འཐེན་པ་སོགས་བྱས་ཡོད། དར་ལྕོག་འཛུགས་པ་ནི་རླུང་རྟ་དར་
བ་དང་། 
བསྟན་པ་དར་བའི་དར་ལྕོག་ཅེས་བོད་མིའི་ཐུན་མོང་མ་ཡིན་པའི་རྟགས་མཚན་ཞིག་
ཡིན་པས། སྡོད་ཁང་གི་ཡང་ཐོག་དང་། རི་མཐོན་པོ་བྲག་གཡང་གཟར་པོ། ཤིང་སྡོང་
མཐོན་པོ་སོགས་ལ་འཛུགས་ཤིང་། ལྷག་པར་རྟེན་འབྲེལ་ཆེན་པོ་བྱེད་པའི་ཚེ་ཁམས་མཐུན་
གྱི་དར་ལྕོག་འཛུགས་པ་དང་། དར་གྱི་ལྡ་ལྡི་འཐེན་པ། སྒོ་འགྲམ་དུ་དར་ཆེན་འཛུགས་པ་
སོགས་བྱེད། ཁ་བཏགས་ནི་ལྷ་གོས་སམ། ལྷ་རྫས་ཞེས་རྟེན་འབྲེལ་གྱི་རྫས་ཤིག་ཏུ་ངོས་
འཛིན་གྱིས་གཙུག་ལག་ཁང་སོགས་ལ་རྟེན་མཇལ་དུ་འགྲོ་བ་དང༌། བླ་མ་དང༌། མི་དྲག་
བྱ་དགའ། 
གཉེན་འགྲིག་གི་རྟེན་འབྲེལ་སོགས་ལ་མེད་ཐབས་མེད་པ་ཞིག་ཡིན། ཡང་མི་
ཤི་བའི་རྗེས་མཇུག་དང་། ཕུང་བོ་སྐྱེལ་སྟངས་སྐོར་བོད་རྗེ་གཉའ་ཁྲི་བཙན་པོ་ནས། གྲི་
གུམ་བཙན་པོ་ཡན་ནམ་མཁར་རྨུ་ཐག་ལ་གཤེཊ་པས་པུར་མེད་པར་གྲགས་ཤིང་
། གྲི་གུམ་
བཙན་པོ་བློན་པོ་ལོང་ངམ་གྱིས་བཀྲོངས་ཏེ་པུར་བྱུང་བ་དེ་ཉིད་ཟངས་ཀྱི་གའུར་བཅུག་སྟེ་
ལྕགས་གཟེར་བཏབ་ནས་ཆུར་བསྐྱུར་བ་ཆུ་སྲིན་བྱེ་མ་ལག་རིང་གིས་རྙེད་པ་བྱིས་པ་མོ་མིག་བྱ་
མིག་དང་འདྲ་བར་ཡར་འགེབས་ཞིག་གིས་བླུས་པ། དེ་ཉིད་བློན་པོ་རུ་ལས་སྐྱེས་ཀྱིས་སྤྱན་
དྲངས་ཏེ་འཕྱིང་ཡུལ་དར་ཐང་དུ་བང་སོ་བརྩིགས་པ་དེ་ནི་བང་སོ་བརྩིགས་པའི་ཐོག་མ་བྱུང་
- 180 -

གླང་དར་མའི་བར་རྒྱལ་ཐོག་རིམ་པའི་པུར་ལ་གསེར་གྱིས་བྱུགས་ཏེ།
པུ་ཏེ་གུང་རྒྱལ་ནས་ 
དངུལ་ལམ། རྡོ། རྫའི་པུར་སྒམ་མམ། གའུར་བཅུག བང་སོའི་ནང་རེའུ་མིག་དགུ་
བའི་དབུས་ཀྱི་ཁྲི་ལ་བཞག་སྟེ་མཐའ་སྐོར་ན་རྒྱལ་པོའི་དཀོར་ནོར་བཀང་ནས་བང་སོར་་་
བཞུགས་ཤིང་། དེ་ལ་ལོ་རྒྱུས་ཀྱི་མཆོད་པ་བྱེད་པའི་སྲོལ་ཡོད། འབངས་རྣམས་ཀྱི་ཕུང་བོ་
ནི། ལ་ལ་མེར་བསྲེགས་པ་དང་། ལ་ལ་ཆུར་སྦྱངས། ལ་ལ་དུར་ཁྲོད་དུ་བྱ་དང་གཅན་
གཟན་གྱིས་ཟ། ལ་ལ་ནི་སར་སྦ་བ་སོཊ་བྱེད། དེ་ཡང་སར་སྦ་བ་རྣམས་ལ་པུར་སྣོད་ཡོད་
པའི་ཡིག་ཆ་མ་མཐོང་། རྗེས་སུ་བླ་མ་ཆེ་ཁག་གི་སྐུ་པུར་དམར་གདུང་མཆོད་རྟེན་གྱི་ནང་
བཞུགས་སུ་གསོལ་བ་དང་། ཡང་ན་ཞུགས་སུ་ཕུལ་བའི་གདུང་རུས་སམ། གདུང་ཐལ་
རྣམས་མཆོད་རྟེན་དུ་བཞུ་པ་དང༌། ལ་ལ་ལྷ་སྐུ་བཞེངས་པ། སཙྪ་རྒྱག་པ། གདུང་ཐལ་
སྣག་ཚར་བསྲེས་ཏེ་འབུམ་དང༌། བཀའ་འགྱུར་སོགས་སྐྱ་ཆོས་བྲི་བ་སོགས་བྱེད། མི་
། གདུང་
དམངས་སྐྱ་བོའི་ནང་རུས་ཆེན་དམིགས་བསལ་ཅན་འགའ་ཤས་དམར་གདུང་ངམ
རྟེན་དུ་འཇོག་སྲོལ་ལས། དེ་བྱིངས་ལ་ལ་མེར་བསྲེགས་པ་དང་། ཤ་རུས་རྣམས་བྱ་རྒོད་ལ་
དེ་ནི་ཆོས་ཕྱོགས་ནས་བྱ་རྒོད་ལྟོགས་པར་ལུས་སྦྱིན་པར་བཏང་བའི་ཡིད་
སྟེར་སྲོལ་ཡོད། 
སྨོན་བྱེད་པ་དང༌། བྱ་རྒོད་ལ་སྟེར་ས་དེར་དུར་ཁྲོད་ཅེས་ཟེར། ཡང་འགོས་ནད་ཀྱིས་ཤི་བ་
དང་། ཁྲིམས་ཐོག་ནས་བསད་པ་ཡིན་ན་སར་ སྤ་བ་ལས་བྱ་གཏོར་སོགས་བྱས་མི་ཆོག
ནད་པ་དབུགས་ཀྱི་རྒྱུ་བ་མ་ཆད་གོང་དེ་བཞིན་གཤེགས་པའི་རིང་བསྲེལ་སོགས་བྱིན་རྟེན་ཁྱད་
པར་ཅན་ཁར་སྦྱིན་པ་དང་། རྣ་བར་མཚན་སྔགས་འདོན་པ། བར་དོ་ཐོས་གྲོལ་ལ་སོགས་
པ་བཀླགས་ཏེ་གཤིན་པོའི་ལམ་སྟོན་བྱེད། དབུགས་ཀྱི་རྒྱུ་བ་ཆད་པ་དང་། ཆོས་འབྲེལ་
ཡོད་པའི་བླ་མ་ཞིག་ནས་འཕོ་བ་འདེབས་པ་དང༌། གཤིན་པོའི་དོན་དུ་བདུན་ཕྲག་གཅིག་
གམ་གཉིས་གསུམ་གྱི་རིང་གསུར་གཏོང་བ་དང༌། རྒྱུན་གྱི་བཟའ་བཏུང་བསྒྲིགས་པའི་སྲོལ་
ཡང་ཡོད། ཞག་བཞི་བཅུ་ཞེ་དགུ་སོང་བའི་ཉིན་དགེ་སྟོབས་བདུན་ཚིགས་སྔོན་མ་ལས་རྒྱ་
ཆེར་བྱེད་སྲོལ་ཆགས། ཡང་འཇིག་རྟེན་མཐུན་འཇུག་གཉེན་སྒྲིག་གི་ཆང་ས་རྒྱག་རྒྱུ་འདི་བུ་
ཕྲུག་ཚོའི་མི་ཚེ་གཅིག་གི་ཁྱིམ་འཚོ་འཛིན་སྟངས་གལ་ཆེར་བརྟེན་ཕ་མའི་འགན་འཁུར་ཆེ་ཤོས་
ཤིག་ལ་བརྩིས་ཏེ་བུ་ལ་མནའ་མ་དང༌། བུ་མོར་མག་པ་བསུ་འོས་རིགས་མཐུན་ནང་བརྟག་
དཔྱད་ཞིབ་ནན་བྱས་ཐོག བུའམ་། བུ་མོ་ཁ་ཤས་ཕན་ཚུན་གྱི་ཕ་མ་དང༌། གྲོས་བསྡུར་
ལོ་རྟགས་རྣམས་བླངས་ཏེ་རྩིས་མཁན་གྱིས་བག་རྩིས་ཀྱི་གཞུང་ལས་བརྟགས་
བྱས་ཏེ་མིང་། 
ཏེ་བཟང་ན་དོན་ཐོག་ཏུ་འབེབ་པ་དང་། དེ་ཡང་ཆང་སའི་བྱེད་སྒོའི་ཐོག་མ་སློང་སྟངས་ཞེས་
བུའི་ཕ་མའི་ཕྱོགས་ནས་མཛད་སྒོ་དང་བཅས་བུ་མོའི་ཕ་མར་ནུ་རིན་ཞེས་ཁ་བཏགས་དང༌
- 181 -

བཅས་ལག་རྟགས་ཕྲན་བུ་རེ་སྤྲོད་སྲོལ་ཡོད། ཆང་ས་དངོས་གཞི་ནི། གཟའ་ཚེས་བཟང་
པོ་ཞིག་གི་ཉིན་ཐག་རིང་དུ་འགྲོ་དགོས་ན་བག་མའི་བཞོན་པ་རྒོད་མ་རྟེའུ་སྐྱེ་རྒྱུ་ཡོད་པ་ཞིག་
ངེས་པར་དུ་གྲ་སྒྲིག་བྱེད། མནའ་མར་འགྲོ་བའི་ཚེ་མཆི་མ་གཏོང་བ་དང༌། སྐད་འབོད་
ཀྱིས་ངུ་བ་རེད། འདི་ནི་ལ་ལས་ལུགས་སྲོལ་ལྟ་བུ་རེད་བསམ་ཡང་། དེ་འདྲ་མ་རེད།
རང་གི་ཕ་མའི་ཁྱིམ་བཞག་སྟེ་ནང་མི་གསར་བ་ཞིག་གི་ནང་ལ་ངོ་ཤེས་དང་མཐོང་མྱོང་རྩ་བ་
ནས་མེད་པའི་བུ་མོ་ཞིག་གི་ཁྱིམ་ཐབས་སུ་དབང་མེད་ཀྱིས་འགྲོ་དགོས་པས་སེམས་སྐྱོ་བའི་
དབང་གིས་འཆི་མ་དང༌། ངུ་འབོད་དབང་མེད་དུ་ཤོར་བ་རེད། དེ་ལ་བརྟེན་ནས་མནའ་མ་
དང་མཉམ་དུ་བག་རོགས་ཞེས་གྲོགས་མོ་ཞིག་ཉིན་ཤས་སྡོད་པར་འགྲོ་སྲོལ་ཡང་ཡོད
། བག་
མར་འགྲོ་སྐབས་ཆུ་སྣ་དང་། 
ཕུང་པོ་འགྲོ་བ་ཐུག་ན་མགྲོན་ཆེན་ལ་གྲོགས་ཆེན་ཐུག་པ་ཞེས་
རྟེན་འབྲེལ་དང༌ །ལ་ཉེ་བཟང་བར་བྱེད་པ་དང༌། ཡང་དེའི་ཉིན་ཁ་བ་བབས་ན་བག་ལམ་
ཁ་བས་བཀག་ཞེས་ངན་པར་བརྩི་བར་བྱེད། བག་སྟོན་གྱེད་པའི་ཚེ་གནའ་དང་པོ་ཉི་ཟླ་
གཉིས་དང༌། ལྷ་ཀླུ་གཉིས། རྒྱ་བོད་གཉིས་སོགས་ཀྱིས་གཉེན་བཟུང་ཚུལ་བཅས་ཡས་
བཤད་དང་མས་བཤད་བྱེད་པའི་སྲོལ་ཡོད། ཆང་གི་དཀར་ཡོལ་ལག་ཏུ་བཟུང་སྟེ་གླུ་བླངས་
ནས་ཕན་ཚུན་ལག་ཏུ་འཇོག་རེས་བྱེད་པ་སོགས་ཧ་ཅང་རྒྱ་ཆེ། ཡང་རང་རྫོང་གི་མི་རྣམས་
སྔར་སྔ་མོ་ནས་ཕོ་རྩལ་སྣ་དགུ་ལ་སྤྲོ་སྣང་ཆེ་ཞིང་། དེ་ལ་བཤད་སྲོལ་མི་འདྲ་བ་གཉིས་ཡོད།
དང་པོ་ལྟར་ན། མཐེབ་ཀྱིས་ཤ་ནོན་པ། རྐྱལ་གྱིས་ཆུ་ཆོད་པ། ཡང་རྩལ་བྱ་ལྟར་ལྡིང་བ་
ཞེས་ལུས་ཀྱི་ རྩལ་ གསུམ། ལོ་རྒྱུས་ཀྱི་དགེ་ཐོན་པ། གཏམ་ གྱིས་ བཞད་གད་སློང་བ།
ཤགས་ཀྱིས་ཕ་རོལ་གནོན་པ་སྟེ་ངག་གི་རྩལ་གསུམ། མཛངས་ཤིང་བློ་འགྱུ་བ། དཔའ་ལ་
བསྲན་ཚུགས་པ། ཁ་གསལ་ཞིང་གཏིང་མི་དཔོག་པ་སྟེ་ཡིད་ཀྱི་རྩལ་གསུམ་མོ
། ཡང་
གཉིས་པ་ལྟར་ན། གཏམ་ཡིག་རྩིས་གསུམ། མདའ་རྡོ་མཆོངས་གསུམ། བང་རྐྱལ་སྦེ་
གསུམ་ཞེས་གསུངས་པའི་སྲོལ་ཡང་འདུག 
སྦེ་ག་རྒྱག་པ་སྟེ་ཡུལ་སྐད་འཇུ་རེས་རྒྱག་པ།
ཐག་ པ་ འཐེན་ པ་ སོགས་ ལུས་ རྩལ་ འགྲན་ བསྡུར་ དང༌། ཆུ་ ཆེན་ ལ་ ཉ་ ལྟར་ རྒྱུགས་ པ།
མཆོངས་ནི་སྟེགས་བུ་མཐོན་པོ་ཞིག་གི་སྟེང་ནས་གོམ་ཚད་སུམ་ཅུ་ནས
། བཞི་བཅུའི་བར་
མཆོངས་པ་དང་། ཐག་རིང་པོར་བང་རྒྱུགས་པ། ལྗིད་ཅན་གྱི་རྡོ་ཆེན་འདེགས་པ། རྡོ་
རྒྱང་རིང་པོར་འཕེན་པ་སོགས། འགྲན་བསྡུར་སྣ་ཚོགས་བྱེད་པ་རེད། མདའ་རྩེད་ནི་རྩེད་
མོ་སྐྱིད་ཤོས་ཤིག་ཡིན། 
དེ་ཡང་མདའ་མདེའུ་ཅན་རྒྱང་རིང་པོར་འཕེན་པ། འབེན་ལ་
བསྣུན་པའི་འགྲན་བསྡུར་སོགས་བྱེད། རྟ་རྒྱུགས་ཀྱི་རྩེད་མོ་ནི། རེབ་གོང་གི་རོང་འབྲོག་
ཀུན་ལ་ཧ་ཅང་དར་ཁྱབ་ཆེ། 
ལྷག་པར་དུ་རྒྱལ་ལོའི་སྨོན་ལམ་གྱི་སྐབས་སུ་རོང་བོ་དགོན་ཆེན་
- 182 -

གྱི་ཉེ་འཁོར་ནས་རྒྱང་ཐག་རིང་པོར་བང་རྒྱུགས་ཏེ་མགྱོགས་ཚད་ཀྱིས་ཨང་ཀི་ལེན་པ། ཕན་
ཚུན་གོམས་འགྲོས་བསྡུར་བ། རྟ་སྟོང་པར་རྒྱུགས་པའི་མགྱོགས་ཚད་ལེན་པ། རྟ་ཐོག་ནས་
མདའ་མདུང་གིས་འབེན་ལ་བསྣུན་པ། རྟ་བང་རྒྱུགས་བཞིན་པའི་སྟེང་མེ་མདའ་འཕེན་པའི་
གྲངས་ཚད་ལེན་པ་རྟ་སྟེང་དུ་འགྲེང་བ། བབས་ཤིང་སླར་ཞོན་པ། རྟ་བང་རྒྱུགས་བཞིན་
པའི་སྟེང་ནས་ལུས་ལྡེམ་པོ་བསྒྱུར་ཏེ་ས་ནས་ཁ་བཏགས་ལེན་པ། རྟ་ཐོག་ནས་མདུང་སྐོར་བ།
རྟའི་ལྷོ་ འོག་ ཏུ་ མི་ མངོན་ པར་ གབ་ པ་ སོགས་ ཀྱིས་ ལུས་རྩལ་འགྲན་བསྡུར་བྱེད་ པ་ རེད།
གཞན་ཡང་གྲུབ་མཐའི་ཁག་སོ་སོ་ན་འཆམ་དང་རྣམ་ཐར། དབྱངས་དང་རོལ་མོའི་ཆ་བྱད་
བཅོ་བརྒྱད། དབྱངས་ཀྱི་ངེས་པ་བདུན། གར་གྱི་ཆ་བྱད་དགུ་སོགས་ཕལ་ཆེར་རྒྱུད་ཀྱི་
དགོངས་པ་དང་མཐུན་པར་ཡོད་པས་འཆམ་ལྭ་དང་ཞལ་འབག་བཅས་སྣ་ཚོགས་ཡོད། ད་
དུང་ཞྭ་གོས་སོགས་ཀྱང་རང་རང་གི་ལུགས་དང་མཐུན་པར་གྱོན་པ་ལས་གང་དྲན་མི་བྱེད་པ་
དང་། གྲོང་བ་སྤྱིར་བཏང་བ་རྒན་པོ་དག་གིས་ཞྭ་དམར་བཙན་ཞྭའི་དབྱིབས་ཅན་རྩེ་མོ་མཐོ་
ཞིང་ཕྲ་བའི་ཡས་ཟུར་དུ་ཚེ་དཔག་མེད་ཀྱི་སྐུ་བརྙན་ཞིག་དར་དམར་གྱིས་བཅིངས་པའི་ལྷག་མ་
མདུན་ནས་བསྣོལ་བསྒྲིགས་ཏེ་གྱོན། དེ་ཡང་ཕྱིས་སུ་རིམ་གྱིས་འགྱུར་ནས་ད་ལྟ་ར་གན་གྱི་
ཏོག་ཙམ་ལས་མེད་པར་སོང་། གསར་བུ་རྣམས་ཀྱི་ཝ་ཞྭ་ཟེའུ་འདྲ་བ་དང་པགས་ཞྭ་རྣ་ལེབ་
བཞི་ཡོད་པ་བཅས་གྱོན་སྲོལ་འདུག ཡང་འབྲོག་པའི་སྐྱེས་པ་རྣམས་ཀྱིས་དགུན་དུས་སུ་ལ་
དང་ཚར་བུའི་ཞྭ་དམར་བཙན་ཞྭའི་དབྱིབས་ཅན་དང་། དབྱར་དུས་སུ་ཕྱིང་ཞྭ་དཀར་པོ་
གྱོན་པ་དང་། ད་དུང་ཕོ་རྣ་གཡུ་ཅན་ལ་ཕོ་ལྷ་འཁོར་ཞེས་པ་རྒྱུ་མཚན་དུ་བྱས་ཏེ། རྣ་བ་ལ་
གསེར་དངུལ་གྱི་ཨ་ལོང་འདོགས་སྲོལ་དར་ཡོད། དེ་ལྟར་རོང་འབྲོག་གི་སྐྱེ་ཕོ་མོ་རྣམས་ཀྱི་ཆ་
ལུགས་དང༌། རྒྱན་ཆ། སྐྲ་སླས་སྟངས་སོགས་ཞིབ་པར་བྲིས་ན་ལེགས་མོད། འོན་ཀྱང་
མང་དོགས་ནས་མ་བྲིས་སོ། ། ཡང་རང་རྫོང་གདོད་མའི་མི་རྣམས་ཐོག་མར་ས་ཕུག་དང་།
བྲག་གི་སྐྱིབས། ཤིང་དང༌། རྩྭའི་འཕྲལ་སེལ་གྱི་ཆར་སྐྱོབ་དག་ཏུ་སྡོད་ཀྱང་། རྗེས་སུ་
དབུས་གཙང་གི་སྡོད་ཁང་དང་གཙུག་ལག་ཁང་སོགས་ལ་དཔེར་བླངས་ནས་འདི་གར་ཡང་
ཁང་བུ་རྣམས་དབུས་ཕེབས་ཁོ་ནར་བྱས་པའི་སྲོལ་དར། ཡང་དང་ཐོག་རང་རྫོང་གི་མི་
རྣམས་ཀྱིས་རི་དྭགས་ཁ་ཤས་བཏུལ་ནས་སྒོ་ཕྱུགས་འཚོ་སྐྱོང་བྱས་པ་ཡིན་པས་ཐོག་མར་ཕྱུགས་
ལས་དར་བ་དང་། རིམ་གྱིས་ས་རྒོད་ཞིང་དུ་བསློགས་ཏེ་སོ་ནམ་བྱས་པར་བརྟེན་ཞིང་ལས་
དར། དེ་ནས་བཟུང་དཔལ་འབྱོར་གྱི་གཞི་རྩ་ནི་ཕྱུགས་ལས་གཙོར་བྱེད་པའི་ཞིང་ཕྱུགས་
ཟུང་འབྲེལ་གྱི་ལམ་ལུགས་ཤིག་ཏུ་གྱུར་པ་རེད། ཡང་འཚོ་བའི་སྤྱོད་སྟངས་ནི། རོང་
འབྲོག་གཉིས་ཀ་ཅུང་མི་མཐུན་མོད། ཕལ་ཆེར་འདྲ། དེ་ཡང་སྤྱིར་ལོ་རྒྱུས་ཀྱི་རིགས་ལ་
- 183 -

བཀའ་བསྟན་ཆོས་ཚད་མ་དཔང་པོ་བྱེད་པ་དང་། མདོ་རྒྱུད་མན་ངག་བཅས་ལ་ཁུངས་
བཅོལ་དུ་མེད་པས། ཐབས་བྱུང་དེ་རྒྱུ་ལྐོག་གྱུར་པས། དེ་འཆད་པ་ནི་དཀའ་བ་ཡིན།
ཞེས་གསུངས་པ་ལྟར་དཔྱད་བཟོད་དུ་གྲུབ་པ་ཤིན་ཏུ་དཀའ་ལ། བྲེལ་བ་སྣ་ཚོགས་པས་
གཡེང་བའི་དབང་གིས་རྟོག་འཇུག་ཞིབ་མོ་མ་ནུས་པས་ཚིག་དོན་གྱི་ཆ་ལ་ནོངས་པར་གྱུར་པ་
གང་མཆིས་པ་ཐམས་ཅད་དྲན་དབང་རྣམས་ཀྱིས་འཕྱ་སྨོད་ཀྱི་གནས་སུ་མི་འཛིན་པར་ལེགས་
པར་འཆོས་རིགས་སོ། །
འདིར་སྨྲས་པ། སྣོད་བཅུད་དགེ་བཅུའི་དཔལ་གྱིས་མངོན་མཛེས་ཤིང༌། ། རྒྱལ་
བསྟན་རིག་པ་འབྱུང་བའི་གྲོང་ཁྱེར་འདིའི། །གནའ་བོའི་ཆོས་དང་སྲིད་ཀྱི་བྱུང་བ་ཙམ་། །
ཅུང་ཟད་བརྗོད་འདི་སྐལ་བ་བཟང་སྙམ་བགྱིད། ། སྔོན་བྱུང་གཏམ་གྱི་གངས་ཆུའི་རྫིང་བུ་
འདིར། །སྡེབ་ལེགས་ཚིག་གི་རླབས་ཕྲེང་མ་མཆིས་ཀྱང་། །ལྷག་བསམ་ཡན་ལག་བརྒྱད་ཀྱི་
རོ་ལྡན་པས། ། བློ་གསལ་ངང་ཕྲུག་དགའ་སྟོན་འགྱུར་ཡང་སྲིད། ། སྔོན་རབས་མཚོ་དང་
ལྗོན་ཤིང་བསྐྱོད་པའི་སྒྲའི། ། ངེས་པ་མ་འཚལ་ཅལ་བྱུང་དྲིལ་བསྒྲགས་པའི། ། གཏམ་
འདིར་འགལ་འཁྲུལ་ནོངས་པ་གང་མཆིས་པ། །བློ་ལྡན་མཁས་པའི་ཚོགས་རྣམས་བཟོད་པར་
མཛོད། །གང་ཞིག་སྟོན་ཀའི་ཟླ་བའི་སྤུན་ཟླ་བསོད་ནམས་དམ་པའི་མུ་ཁྱུད་དང༌། །གནས་
སྐབས་མཐར་ཐུག་བསྔོ་བྱའི་སྨོན་པ་རི་དྭགས་གཞོན་ནུའི་ལང་ཚོ་ཅན། ། སྲས་བཅས་རྒྱལ་
བའི་བདེན་དབང་ཕྲིན་ལས་སྙན་ངག་དམ་པའི་ཤིང་རྟར་བརྟེན། ། དེ་ལ་དབྱངས་གཅིག་ཁོ་
ནའི་ངེས་པས་མཐུན་འགྱུར་རོལ་མོ་དར་དིར་སྒྲོག ། བགྲང་ཡས་འཇིག་རྟེན་ཀུན་དང་ཁྱད་
པར་དུ། ། བོད་ལྗོངས་མཐའ་དབུས་རྒྱལ་ཁམས་འདི་ཉིད་དུ། ། དུས་ཀྱི་རྒུད་པ་མ་ལུས་
ཡོངས་ཞི་ནས། །བདེ་སྐྱིད་རྫོགས་ལྡན་དཔལ་གྱིས་འཚོ་བར་ཤོག ། བཀྲ་ཤིས་གང་ཞིག་རྩ་
བརྒྱུད་བླ་མའི་བྱིན་རླབས་སྤྲིན་ལྟར་གཏིབས། ། བཀྲ་ཤིས་གང་ཞིག་ཡི་དམ་ཞི་ཁྲོའི་དངོས་
གྲུབ་ཆར་དུ་སྙིལ། ། བཀྲ་ཤིས་གང་ཞིག་མཁའ་འགྲོ་ཆོས་སྲུང་ཕྲིན་ལས་གློག་ལས་མྱུར། །
བཀྲ་ཤིས་གང་ཞིག་མཁའ་མཉམ་བསྟན་འགྲོའི་བདེ་སྐྱིད་དགུང་དུ་སྤེལ། །
ཞེས་དགེ་བཅུའི་དཔལ་གྱིས་མངོན་པར་མཛེས་པའི་སྦས་ཡུལ་ལུང་ཆེན་རེབ་གོང་གསེར་
མོ་ལྗོངས་ཞེས་ཡོངས་སུ་གྲགས་པའི་ཆོས་སྲིད་ཀྱི་བྱུང་བ་མདོ་ཙམ་བརྗོད་པ་འདོད་འབྱུང་
གཏེར་གྱི་བུམ་བཟང་ཞེས་བྱ་བ་འདི་ནི། ཆེན་པོ་དུ་མས་བཀའ་ལུང་དང་། དགོས་ངེས་ཀྱི་
མཐུན་རྐྱེན་མི་ཉུང་བ་ཞིག་སྦྱར་ཏེ་རྩོམ་པར་བསྐུལ་བ་ན། རང་ཉིད་ལ་རྩོམ་བའི་ཡོན་ཏན་
གང་ཡང་མེད་མོད། ཕ་ཡུལ་ལ་ཞེན་པའི་ལྷག་བསམ་གྱིས་ཀུན་ནས་བསླངས་ཏེ། དགོན་
མ་ལག་དང་། གྲོང་སྡེ་སོ་སོའི་ལོ་རྒྱུས། གནའ་མའི་ངག་སྒྲོས། སྟོན་བཤད་བསང་ཡིག་
- 184 -

ཚུན་ཆད་བསགས་ཏེ་བྲིས་ནའང་། ད་དུང་འདོད་བློ་ཁེངས་ངེས་ཤིག་མ་བྱུང༌། ཕྱི་རབས་
k
 ལོ་རྒྱུས་ལ་དོན་གཉེར་ཅན་གྱི་གཞོན་གསར་རྣམས་ལ་ཅུང་ཟད་ཕན་དུ་རེ་བས་མཚམས་སྦྱར་ཏེ།
སྔ་རབས་ལ་མཐོང་ཐོས་དང་ཆ་རྒྱུས་ཤིན་ཏུ་ཞན་པ་ཕྲན་བླ་མ་ཚེ་རིང་དུ་འབོད་པས། རབ་
བྱུང་བཅུ་དྲུག་པ་ས་མོ་གླང་འགལ་བ་ཞེས་སྤྱི་ལོ1949ལོའི་ཟླ་བདུན་པའི་ནང་ཐོག་མའི་ས་བོན་
ཙམ་ཚགས་སུ་ཚུད་པར་བྱས། རབ་བྱུང་བཅུ་བདུན་པའི་ཆུ་ཕོ་སྤྲེལ་སྤྱི་ལོ1992ལོར་ལོ་
ཚིགས་རྣམས་གཏན་ལ་ཕབ་སྟེ་ཇེ་རྒྱས་སུ་བཏང་མོད་རེ་ཞིག་བཏང་སྙོམས་སུ་ལུས་པ། སྲིད་
གཞུང་གི་འགན་ཁུར་མི་སྣ་དང་རེབ་གོང་ཕྱོགས་ཀྱི་མཁས་མིང་འཛིན་པ་རྣམས་ཀྱིས་ཡང་ཡང་
བསྐུལ་ བར་ བརྟེན། རབ་ བྱུང་ བཅུ་ བདུན་ པའི་ ལྕགས་ མོ་ སྦྲུལ་ ཁྱུ་ མཆོག་ ཅེས་ པ་ སྤྱི་ལོ
2001ལོར་ཡུབ་རེབ་གོང་མི་རིགས་སློབ་འབྲིང་གི་དགེ་མིང་འཛིན་པ་རིགས་ཀྱི་མྱུ་གུ་དབང་
ཆེན་ཚེ་རིང་དུ་འབོད་པས་སྔར་རིག་གསར་གོད་ཆག་སོགས་ཀྱི་སྐབས་མ་ཕྱི་འཐོར་བརླག་དུ་
སོང་བ་རྣམས་འཚོལ་སྡུད་དང་མེད་པ་ཁ་སྐོང་གི་ཆེད་དུ་ནུས་ཤུགས་མི་ཉུང་བ་བཏོན་མཐར་
ལོ་དེའི་ཟླ་གཉིས་པའི་ཚེས་བཅུ་གཅིག་སྐར་མ་རྒྱལ་གྱི་ཉིན་རེབ་གོང་རིག་པ་འབྱུང་བའི་གྲོང་
ཁྱེར་གྱི་བྱང་ཤར་མཚམས་སུ་གནས་པའི་ཡུལ་ལྷའི་རྒྱལ་བོ་ལྷ་རི་དཀར་པོའི་ཉེ་འདབས་སུ་
ཡོངས་སུ་གྲུབ་པ་འདིས་ཀྱང་རྒྱལ་བསྟན་རིན་པོ་ཆེ་དར་ཞིང་རྒྱས་པའི་རྒྱུར་གྱུར་ཅིག ། སརྦ་
མངྒ་ལཾ། །
- 185 -

ནི་
ང ད
༄༅། ། ཁྱུང་དགོན་མི་འགྱུར་རྡོ་རྗེ་གླིང་གི་ལོ་རྒྱུས་མདོ་ཙམ་བརྗོད་པ་
རིག་འཛིན་དགྱེས་པའི་མཆོད་སྤྲིན།
༄༅། ། ཨོཾ་སྭ་སྟི། སྐུ་གསུམ་འོད་གསལ་རྡོ་རྗེའི་སྙིང་བོའི་ཁམས། ། གྲུབ་རིག་འཛིན་
པ་བྱེ་བའི་གཙུག་རྒྱན་ཆེ། ། སྐྱབས་གནས་རྒྱ་མཚོའི་སྤྲོ་བསྡུའི་ཁྱབ་བདག་མཆོག ། སྣང་
སྲིད་ཟིལ་གནོན་པདྨ་སམ་བྷ་རྒྱལ། ། རབ་འབྱམས་ཟག་མེད་སྤངས་རྟོགས་གཏེར་བརྙེས་
པས། །བརྩེ་ཆེན་ཐུགས་རྗེའི་གཏེར་སྒོ་ཕྱེས་པ་ལས། ། འཛད་མེད་ཆོས་གཏེར་སྒོ་འབྱེད་སྔ་
འགྱུར་གྱི། ། བརྒྱུད་གསུམ་རིག་འཛིན་བླ་མར་མི་གུས་སུ། ། སྒྱུ་འཕྲུལ་སྒྱུ་མ་ཆེན་པོའི་ཏིང་
འཛིན་ལས། །ཞི་ཆགས་འབར་བའི་རྣམ་འགྱུར་འབུམ་གྱི་གར། ། ཅིག་ཅར་སྟོན་མཛད་ཡི་
དམ་ཞི་ཁྲོའི་ལྷ། ། མཆོག་ཐུན་དངོས་གྲུབ་བྱེ་བའི་གྲུ་ཆར་བསྙིལ། ། ཕུན་ཚོགས་ཡོན་ཏན་
རྗེས་སུ་དྲན་པའི་ཕྱིར། །ཕུན་ཚོགས་ལེགས་བཤད་གླིང་བུ་འདི་ན་འཁྲོལ། །ཕུན་ཚོགས་བློ་
གྲོས་ནོར་ལྡན་སྐྱེས་བུའི་ཚོགས། ། ཕུན་ཚོགས་ཀུན་དགའི་གར་གྱིས་དགྱེས་མཛོད་ཅིག། ཅེས་
མཆོད་པར་བརྗོད་པ་དང་རྩོམ་པར་དམ་བཅའ་བའི་ཚིག་དབྱངས་ཅན་ཕང་འགྲོའི་སྒྲ་་་་
དབྱངས་ཀྱིས་སྐབས་ལེགས་པར་ཕྱེས་ནས་གང་བཤད་པར་བྱ་བ་ནི
གསང་ཆེན་སྔ་འགྱུར་རྙིང་མའི་སྒྲུབ་སྡེ་ཆེན་པོ་ཁྱུང་དགོན་མི་འགྱུར་རྡོ་རྗེ་གླིང་ཞེས་
ཡོངས་སུ་གྲགས་པའི་བྱུང་བ་མདོ་ཙམ་བརྗོད་པ་ལ། དགོན་གནས་ཡུལ་གྱི་ཆེ་བ། བསྟན་
བདག་བླ་མའི་ཆེ་བ། གྲུབ་མཐའ་ཆོས་ཀྱི་ཆེ་བ། ལེགས་མཛད་འཕྲིན་ལས་ཀྱི་ཆེ་བ།
ཞར་བྱུང་འཕྲོས་དོན་དང་ལྔའོ། །
དང་པོ། དགོན་གནས་ཡུལ་གྱི་ཆེ་བ།
འཇམ་དཔལ་རྩ་རྒྱུད་ལས། ལྷ་ལྡན་ཡུལ་ཞེས་བྱ་བ་ཡི། ། གངས་ཅན་རི་ཡི་ནང་
གནས་པ། ། ཞེས་གསུངས་པ་ལྟར། ཤེལ་དཀར་ཞུན་མའི་ལྷུན་པོ་ཟླ་ཟེར་འོད་ཀྱིས་སྒེག་པ་
ལྟ་བུའི་གངས་རིའི་མུ་ཁྱུད་ཀྱིས་ཟླུམ་པོར་འཁྱིལ་བའི་འཇིག་རྟེན། འཕགས་པ་སྤྱན་རས་
– 186 -

གཟིགས་དབང་ཕྱུག་གི་སྤྲུལ་བའི་རོལ་གར་བསམ་གྱིས་མི་ཁྱབ་པའི་དགེ་ལེགས་གཟི་བྱིན་
གཡང་དུ་ཆགས་པ་ཁ་བ་ཅན་གྱི་ལྗོངས་འདིར་སྟོད་དུ་རིན་ཆེན་འོད་ཀྱི་གླིང་། བར་དུ་རུ་
བཞི་སོག་པའི་གླིང་། སྨད་དུ་རྨ་བྱ་འོག་གི་གླིང་གསུམ་དུ་གྲགས་པའི་ཕྱི་མ། བོད་དང་བོད་
ཆེན་པོ་གཉིས་ཀྱི་ཕྱི་མ་ལ་ས་ཚིགས་ཀྱིས་གཉིས་སུ་ཕྱེས་པ་ལས་གྱི་ལིང་རྟའི་ཆོལ་ཁ། རྨ་
གཡང་ཕྱུག་མོ་གཞུང་ནས་བཟུང་སྟེ་ནོར་བུ་དགའ་འཁྱིལ་ཚུལ་གྱིས་ཕྱི་སྐོར་ནང་སྐོར་གཉིས་སུ་
བསྐོར་ཏེ་འཁྱིལ་བའི་མཐར་རྒྱ་མཚོ་ཆེན་པོར་འབབ་པ་རྒྱང་གྲགས་བདུན་སྟོང་དྲུག་བརྒྱའི་
སྲིད་དུ་བརྐྱངས་པའི་རྨ་ཀླུང་དབང་མོའི་དགའ་འཁྱིལ་ནང་མོའི་མཐར་རྨ་ཆུའི་ཡུར་ཐིག་གིས་
ཕྱེ་བའི་ལྷོ་རྒྱུད་འཛིན་མའི་ཐིག་ལེ། གསེར་ལྗོངས་རིག་པ་འབྱུང་བའི་ཞིང་འདིར། ཁ་བ་
རི་བ་རྣམས་ཀྱིས་བཀའ་དྲིན་དང་བསྔགས་པ་བརྗོད་པའི་མེ་ཏོག་གི་ཕྲེང་བ་འཐོར་བའི་ཡུལ་དུ་
གྱུར་པ་རྒྱ་བོད་ཀྱི་གྲུབ་བརྙེས་མ་ལུས་པའི་གཙུག་གི་ནོར་བུ། འཛམ་བུ་གླིང་གི་རིག་སྔགས་
འཆང་བ་མཐའ་དག་གི་གཙོ་བོ། མཐུ་དང་རྫུ་འཕྲུལ་ལ་དབང་འབྱོར་བའི་སློབ་དཔོན་ཆེན་
པོ་པདྨ་མ་འབྱུང་གནས་དེ་ཉིད་སྐུ་དངོས་སུ་ཕེབས་ཏེ་རེབ་གོང་སྟོད་སྨད་བར་གསུམ་འདིར་
ཡང་ཞབས་ཀྱིས་བཅགས་ཤིང་བྱིན་གྱིས་བརླབས་ཏེ་དགེ་མཚན་ལེགས་ཚོགས་ཐམས་ཅད་ཀྱི་
རྨང་གཞི་བརྟན་པར་མཛད་པའི་བཀའ་དྲིན་གྱི་ཆ་ཙམ་ཡང་གཞལ་དཀའ་བ་ཡིན་ལ། ཁྱད་
པར་དུ་གྲུ་འཛིན་ཞིང་གི་མགོན་པོ་འཕགས་མཆོག་ཐུགས་རྗེ་ཆེན་པོའི་ཟློས་གར་རྣམ་འདྲེན་བླ་
མ་སྐལ་ལྡན་རྒྱ་མཚོའི་གདུལ་ཞིང་། གསེར་ལྗོངས་རིག་པ་འབྱུང་བའི་ཞིང་གི་མཛེས་རྒྱན་
དམ་པ། དཔལ་ནཱ་ལེནྡྲ་དང་རྒྱལ་བྱེད་ཚལ་གྱི་ཟླ་བོར་ཡོངས་སུ་སྙེམས་པ་རོང་བོ་ཐོས་བསམ་
རྣམ་པར་རྒྱལ་བའི་གླིང་ཞེས་གྲགས་པ་དཀར་པོའི་དོ་ཤལ་ནོར་འཛིན་གྱི་ཁྱོན་ལ་བརྡལ་བའི་
ཤར་ལྷོའི་མཚམས་ཀྱི་ཡར་ལྷ་ཤམ་པོའི་མཆེད་པོར་སྙེམས་པའི་ལྷ་གཉན་སྟག་ལུང་དཔལ་གྱི་རི་
བོའི་མདུན་རྒྱབ་གཡས་གཡོན་རྣམས་སུ་རྒྱལ་བསྟན་གྱི་དཔག་བསམ་ལྗོན་པ་དེ་ཉིད་ཕྱོགས་
འདིར་སྐྱེ་བ་དང་གནས་པ་བཞེངས་པ་ལ་བར་དུ་གཅོད་པའི་ལྷ་སྲིན་གདུག་པ་ཅན་ཐམས་ཅད་
དམ་ལ་བཏགས་ཤིང་། དེ་དག་གི་ཁ་གནོན་དུ་རྡོ་ལ་ཞབས་རྗེས་གསལ་བོར་བཞག་པ་ད་ལྟ་
ཡང་གྱོ་མོའི་ཆུ་འགྲམ་དུ་མཇལ་རྒྱུ་ཡོད། དེ་དང་ཉེ་བར་སྲིན་མོ་སྦྱིན་སྲེག་མཛད་པའི་ཤུལ་
དང༌། གྱོ་མོའི་རྡོ་འཕྲེང་གོང་མར་སློབ་དཔོན་ཆེན་པོས་ཕྱག་སེན་གྱིས་རྡོའི་ངོས་སུ་འདམ་ལ་
བྲིས་པ་ལྟར་ཨ་ཤ་ས་མ་ཧ།ཞེས་པའི་མཐོང་གྲོལ་གྱི་ཡི་གེ་ངོ་མཚར་བ་ཀུན་གྱི་མིག་ལམ་དུ་གསལ།
དེ་ ཡང་སྤྱང་ཕུའི་འཕར་ཚང་ རྡོ་ རྗེའི་ ཕོ་ བྲང་དུ་གྲགས་པ་ནི། བཀའ་ཐང་ལས།
འཕར་བ་ཚང་དུ་ཟླ་གསུམ་བཞུགས། ། ཞེས་གསུངས་པ་ནི་གནས་མཆོག་དེ་ཡིན་ལ། རང་
བྱོན་གྱི་རྟེན་བྱིན་རླབས་ཅན་མང་དུ་བཞུགས་ཤིང་། དཔལ་ཨོ་རྒྱན་ཆེན་པོའི་སྒྲུབ་གནས་
- 187 -

བྱིན་ཅན་ཞིག་ཡིན་ནོ། ། ། གཞན་ཡང་ སངས་རྒྱས་གཉིས་པ་དེ་ ཉིད་ཀྱིས། ཤར་ལྷོའི་་
མཚམས་སུ་ལུང་བཞི་སྟེ། །དེ་ཡང་སྦས་པའི་གནས་ཆེན་ཡིན། །ཞེས་གསུངས་པ་ལྟར་སྟག་
ལུང་གི་རིའི་རྒྱབ་ཕྱོགས་སུ་འབྲུ་ལུང་། ཟ་ལུང་། སྤྱང་ལུང་སོགས་ཡོད་པ་དེ་དག་ཀྱང་སྦས་
པའི་གནས་ཆེན་ཡིན་པར་ལུང་གིས་གསལ་བར་བསྔགས་ཤིང་། ཁྱད་པར་དུ་སྤྱང་ལུང་གྲུབ་
གནས་དང་ཉེ་བ་ན་ཨོ་རྒྱན་ཆེན་པོའི་སྐུས་བྱིན་གྱིས་བརླབས་པའི་གནས་པདྨ་འབུམ་རྫོང་ཞེས་
གྲགས་པ་དེ་ཡོད་ལ། བྲག་གི་ངོས་དཀར་སེར་དམར་སྔོ་སྟེ་ལས་བཞིའི་མདོག་ཏུ་གསལ་བའི་
ངོས་ལ་རང་མདོག་མ་འདྲེས་པར་རིགས་ལྔ་རིགས་གསུམ་སོགས་བདེ་བར་གཤེགས་པའི་སྐུ་
བརྙན་དང་སེམས་དཔའ་སེམས་མ་བཅུ་དྲུག་དང་རྒྱུད་སྡེ་བཞིའི་ལྷ་ཚོགས་མང་པོའི་སྐུ་བརྙན།
ཡིག་དྲུག ཡིག་བརྒྱ། རྟེན་འབྲེལ་སྙིང་བོ། ཨ་ཡིག་དཀར་ནག གཡང་དྲུང་གི་རི་མོ།
སྟོན་པའི་སྐྱེས་རབས་ན་གསལ་བ་ལྟར་རྟའི་རྒྱལ་བོ་བྷ་ལ་ཧས་སྲིན་མོའི་གླིང་ནས་ཚོགས་པ་
མང་བོའི་སྲོག་སྐྱོབ་བྱས་ཚུལ་གྱི་བཀོད་པ། རྟ་མགྲིན་དབང་གི་རྒྱལ་བོའི་དཀྱིལ་འཁོར་
སོགས་རང་བྱོན་གྱི་བཀོད་པ་བསམ་གྱིས་མི་ཁྱབ་པ་ལས་ལྡན་རྣམས་ཀྱི་གཟིགས་མོར་ཅི་ཡང་
བཀྲའོ། ། སྤྱང་ཕུའི་ཆར་སངས་རྒྱས་འོད་སྲུངས་ཀྱི་རིང་བསྲེལ་བྲེ་གང་རེའི་ཁོང་གསེང་ན་
བཞུགས་པར་རེབ་གོང་གི་དཀར་ཕྱོགས་ལ་དགྱེས་པའི་ལྷ་ཀླུ་གཞི་བདག་རྣམས་ཀྱིས་བསྐོར་བ་
དང་ཕྱག་མཆོག་བྱེད་བཞིན་ཡོད་ལ། དཀོར་གཉེར་ལ་མི་མ་ཡིན་རེ་འཇོག་སྲོལ་ཡོད་པས་
དུས་བཟང་རྣམས་སུ་ནངས་མོ་སྔ་བར་སོང་ནས་བལྟས་ན་རི་སྐེད་ཀྱི་སྐོར་ལམ་དུ་རྩྭའི་ཟིལ་བ་
བཅགས་ཡོད་པ་སོགས་གསུང་རྒྱུན་མང་པོ་ཡོད་དོ། ། ཡང་པདྨ་བཀའི་ཐང་ཡིག་ལས། བྱེ་
མ་རབ་དཀར་ལྷ་སྲིན་སྡེ་བརྒྱད་བཏུལ། ། རོ་ཧ་ལུང་བར་ཁྲ་མོ་མ་ཡམས་བཏུལ། ། རོ་དོང་
ལུང་བར་ནག་པོ་སྲིན་མོ་བཏུལ། ། ཞེས་གསུངས་པའི་རོ་ཧ་ལུང་བ་ནི་གྱོ་མོའི་ལུང་བ་དང༌།
དེ་ནས་སློབ་དཔོན་ཆེན་པོས་ཁྲ་མོ་མ་ཡམས་བཏུལ་ཚུལ་ནི་བཤད་མ་ཐག་པ་ལྟར་རོ། ། སྤྱང་
ལུང་རོ་དོང་ལུང་ནག་ནས་སྲིན་པོ་བཏུལ་བ་ནི་ད་ལྟ་ལུང་མདོར་ལྷ་འདུ་ཐང་ཞེས་པར་ཕ་བོང་
ཆེན་པོ་ཞིག་གི་སྟེང་སྲིན་མོ་གན་རྐྱལ་དུ་བསྐྱེལ་ནས་བཏུལ་བའི་ལུས་ཧྲིལ་བོའི་རྗེས་འདམ་ལ་
བཏབ་པ་ལྟར་བཞུགས་པ་ད་དུང་མཇལ་རྒྱུ་ཡོད་པ་དང་། དེའི་ཉེ་ཀོར་དུ་པདྨ་རྒྱལ་བོའི་
ཞབས་རྗེས་དང་རྫུ་འཕྲུལ་རྟ་བོའི་རྨིག་རྗེས་སོགས་གསལ་བོར་ཡོད་དོ། །ད་དུང་སྤྱང་གི་རྭ་རྩེ་
རྫོང་ཡིག་མཁན་ཉེ་གནས་འུར་བ་གྲུབ་པ་ཐོབ་པའི་གནས་ཀྱི་བྲག་ངོས་ལྷ་སྐུ་ཡིག་འབྲུ་སོགས་
ཀྱི་རང་བྱོན་མཐའ་ཡས་པ་བཞུགས་པའི་གནས་མཆོག་ཆེན་པོ་དེའི་ཉེ་འདབས་ན། དགུང་
ཨ་སྔོན་མཐིང་གི་གུར་ཕུབ་ཅིང་། ཉི་ཟླ་སྐར་གསུམ་གྱི་དོ་ཤལ་བྱས་པ། འཇིགས་པའི་སྤྲིན་
ནག་གི་སྣ་འཛིངས་པ། གློག་དམར་སྟོང་གི་ཞགས་པ་འཕེན་པ། གཡུ་འབྲུག་སྟོང་གི་ངར་
- 188 –

སྐད་སྒྲོག་པ། ཐོག་དང་སེར་བའི་བུ་ཡུག་འཚུབ་པ། འཇའ་ཚོན་སྣ་ལྔའི་འོད་ཕུང་་་་
འཁྲིགས་པའི་ཀློང་དཀྱིལ་ན་བཞུགས་པའི་གནས་བདག་དགེ་གཉེན་ཆེན་པོ་བྱེའུ་བྲག་ནག་
ཟོར་ཞེས་དཀར་ཕྱོགས་སྐྱོང་བའི་གཞི་བདག་མཐུ་བོ་ཆེ་དེ་ཉིད་ཀྱིས་སྲུང་བའི་ཡུལ། ཁང་ས་
དང་ཞིང་ས་སོགས་ས་ལ་དགེ་བཅུའི་དཔལ་གྱིས་མངོན་པར་མཛེས་པའི་ཡུལ་གྲུ་ཆེན་པོ་དེར་སྔ་
རབས་པའི་གཏམ་དཔེ་ལ། སྟོད་ལྷ་ཆེན་ཁམས་པ་སྨན་གྱི་ལྗོངས། སྨད་ཀླུ་ཆེན་དཀར་
རྒྱལ་ཆར་གྱི་ལྗོངས། བར་བཀག་ནགས་ཡིད་བཞིན་ནོར་བུའི་ལྗོངས། ཞེས་པ་ལྟར་སྟོད་
སྨད་བར་གསུམ་ཀུན་ན་སྨན་ཤིང་མེ་ཏོག་འབྲས་བུ་ཤིང་ཏོག་ལོ་འབྲས་སོགས་ཚར་དུ་དངར་
བའི་ཡུལ་བཟང་པོ་སྤྱང་ལུང་ཞེས་ཡོངས་སུ་གྲགས་པ་དེ་ཉིད། དམ་པ་གོང་མའི་ལུང་གིས་
ཟིན་ཏེ་རིག་འཛིན་ཆེན་པོ་དཔལ་ལྡན་བཀྲ་ཤིས་རིན་པོ་ཆེས་དེ་ལ་མདོ་སྨད་ཁམས་ཀྱི་ཆར་
གཏོགས་པ་སྦས་པའི་ལུང་ཆེན་རེབ་གོང་གསེར་མོ་ལྗོངས་ཞེས་བྱ་བའི་ཡུལ་ཕྱོགས་འདི་ལ།
སྔོན་གྱི་དུས་སུ་སློབ་དཔོན་ཆེན་པོ་པདྨ་འབྱུང་གནས་ཀྱི་དགོངས་པ་གཏད་ཅིང་ཏིང་ངེ་འཛིན་
གྱིས་དྲོད་ཕབ། སྤྲུལ་བ་བཀྱེས་ཏེ་ལྷ་སྲིན་དམ་ལ་བཏགས། སྤྲུལ་བའི་རིག་འཛིན་བརྒྱད་
ཀྱིས་གྲུབ་རྟགས་བསྟན་ཅིང་བྱིན་གྱིས་བརླབས། དེའི་ནང་ནས་ཁྱད་པར་དུ་གྱུར་པ། མཚོ་
རུང་ཀླུ་སྨན་ཕྱུག་མོ་དང་གོང་གསང་ཨཀྵ་ལྷ་མོ་གནས་བདག་གི་ཚུལ་དུ་བཞུགས་ཤིང་། སེང་
རི་དང་སྨན་རི་གཉིས་ཀྱི་ཕྱོགས་བསྟན་པའི་གནས་འདི་ཉིད། གནས་མཆོག་ཁམས་ཀྱི་སེང་
བྲག་ཏུ། མ་སངས་གཡའ་སྤང་དམ་ལ་བཏགས། ཞེས་བྲག་སེང་གེ་འདི་ཡང་མིང་དོན་
མཐུན་ཞིང་མ་སངས་རྡོ་རྗེ་ལེགས་པ་དང་འཁོར་གཡའ་སྤང་སྐྱེས་གཅིག་གི་སྨན་མོ་མཆེད་བཞི་
སོགས་མདོར་ན་ཡུལ་ཕྱོགས་འདིར་གནས་ཀྱི་ལྷ་ཀླུ་གཞི་བདག་འབྱུང་པོའི་རིགས་གྱུར་དམ་ལ་
བཏགས་ཤིང་མ་འོངས་སྒྲུབ་པ་པོ་རྣམས་ཀྱི་བསྟན་པ་བསྲུང་བ་དང་གྲོགས་བྱེད་པར་གཉེར་དུ་
གཏད། དེ་དག་གིས་ཀྱང་ཁས་བླངས་ཤིང་རྟེན་ཆགས་པའི་གནས་གོང་གསང་སེང་གེའི་རལ་
བ། མི་འགྱུར་རྡོ་རྗེའི་ཕོ་བྲང་། མ་དང་མཁའ་འགྲོའི་ཚོགས་ཁང་། རྣལ་འབྱོར་ཡོངས་
ཀྱི་བསྟི་གནས་འདིར་བསྟན་པ་སྔ་དར་གྱི་དུས་སུ་སློབ་དཔོན་ཆེན་པོས་བྱིན་གྱིས་བརླབས་པ་
དང༌། དེ་ནས་བར་དར་གྱི་དུས་སུ་འབྲི་གུང་བླ་མ་རིན་ཆེན་བཟང་བོ་དང་། སྔགས་སྤྱོད་
ཀྱི་རིག་པ་འཛིན་པ་ཚོ་བཞིའི་དགེ་བའི་བཤེས་གཉེན་གྱིས་ཞབས་ཀྱིས་བཅགས་ཤིང་རིག་
འཛིན་གྱི་བརྒྱུད་པ་ས་ལ་བཞག ཕྱི་དར་གྱི་དུས་སུ་འཕགས་མཆོག་སྤྱན་རས་གཟིགས་ཀྱི་
རྣམ་སྤྲུལ་གྲུབ་ཆེན་སྐལ་ལྡན་རྒྱ་མཚོས་ཞབས་ཀྱིས་བཅགས་ཤིང་བྱིན་གྱིས་བརླབས་པ་དང༌།
སྔོན་མཁན་སློབ་ཆོས་གསུམ་གྱིས་དཔལ་གྱི་བསམ་ཡས་ལ་རབ་གནས་མཛད་པའི་ཚེ། གནས་
འདི་ལ་ཡང་མེ་ཏོག་བབས་པ་ཡིན་ཞེས་ལོ་རྒྱུས་ཀྱང་བཤད་སྲོལ་འདུག དེ་ཡང་སྦས་ཡུལ་
- 189 -

འདིའི་ཕུ་མཐའ་སྨུག་རྫོང་དམར་ནས་མདའ་དགུ་ཆུ་འཁྱིལ་མོ་ཡན། ཤར་གཉའ་གོང་བྲག་
དཀར་ནས་ནུབ་ཁྲི་ཀ་ལྷ་དཀར་ཚུན་ཆད་དང་། རེབ་གོང་གསེར་མོ་ལྗོངས་ཞེས་བྱ་བའི་
གནས་འདིར་གྲུབ་པ་ཐོབ་པའི་རིག་འཛིན་ཆེན་པོ་དགུས་སྒྲུབ་པ་ཆེན་པོ་སྡེ་དགུའི་ལྷ་ཚོགས་ཀྱི་
ཞལ་གཟིགས་ཤིང་གྲུབ་པའི་རྟགས་མཚན་དུ་མ་བསྟན། དེའི་ནང་ཚན་དུ་གྱུར་པ་ཡུལ་གྱི་ལྷ་
གཉན་ཆེན་པོ་སྟག་ལུང་ལྷ་རྒོད་མཐུ་ཆེན་དང་ལྷ་ལྕམ་གྱོ་མོ་སྨན་མོ། བཀའ་སྲུང་ལྷ་ཀླུ་བདུད་
བཙན་སོགས་རྟེན་ཆགས་པའི་རི་སྟག་ལུང་དཔལ་གྱི་རི་བོའི་སྒྲུབ་གནས་ཆེན་པོ་དང་འདབས་
འབྱར་བའི་གནས། སེང་གེ་གནམ་ལ་འཕྱོ་འདྲའི་བྲག གླང་ཆེན་བྲེས་ལ་ཉལ་འདྲའི་རི།
གཡུ་ཡི་མཎྜ་བཤམས་འདྲའི་མཚོ། ལྷོ་སྤྲིན་ས་ལ་བབས་འདྲའི་ནགས། ཡུལ་ལ་གཡང་
ཆགས་ཤིང་དགེ་མཚན་གྱི་དཔལ་འབར་བ། སྨན་ཤིང་མེ་ཏོག་སྣ་ཚོགས་ཀྱིས་བརྒྱན་པ།
འབྲུ་དྲུག་སྙེ་མའི་ལང་ཚོ་གཡུར་དུ་ཟ་བ། བྱ་དང་རི་དྭགས་མང་པོ་རྩེད་འཇོ་བྱེད་པ། ཤར་
ནུབ་གཉིས་ཀྱི་ཉི་ཟླའི་རྒྱུ་ལམ་རིང་བ། ཉམས་དགའ་ཞིང་བག་ཕེབས་པ། - ཕྱོགས་མཚམས་
ཀུན་ ཏུ་ རྒྱལ་སྲིད་སྣ་བདུན་དང་ བཀྲ་ཤིས་རྟགས་ བརྒྱད་འཁོར་འདྲའི་ས་དཔྱད་ཚང་བ།
གནས་ཀྱི་ལྟེ་བ་སྤྱང་གི་རྭ་རྩེ་གསེར་གཞོང་མར་ཁུས་བཀང་འདྲའི་དཀྱིལ་ལམ། རུས་སྦལ་
ཁོག་ཙེ་འདྲ་བའི་སྙིང་གངས་དམིགས་ལ་མ་ནོར་བ་ཀླུའི་སྙན་ཁུང་ལྟ་བུ་སྟེ། ཞེས་ཁྱུང་དགོན་
གྱི་གནས་དང་སྤྱང་ལུང་གི་ཡུལ་སྤྱི་ཁྱབ་ལུང་གིས་ཟིན་པའོ། །
སྨྲས་པ། ཕྱི་ལྟར་ངོ་མཚར་ས་ཡི་བཀོད་པས་མཛེས། ། ནང་ལྟར་རང་བྱོན་སྣ་ཚོགས་
ཕྱུར་བུར་གཏམས། ། གསང་བ་དཔའ་བོ་མཁའ་འགྲོའི་བྲོ་ར་དངོས། ། སྔ་འགྱུར་བསྟན་པ་
རྒྱས་པའི་གནས་སུ་ཆེ། ། ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
གཉིས་པ། བསྟན་བདག་བླ་མའི་ཆེ་བ། །
རྒྱལ་ཀུན་ཡེ་ཤེས་དོན་དམ་གཞུག་མའི་ཁམས། ། ལྷུན་གྲུབ་རྗེས་ཆགས་སྙིང་རྗེ་ཆེན་
པོའི་གར། །གང་འདུལ་དེར་སྣང་མཚན་དཔེའི་ཟླ་གཞོན་འབུམ། །དྭངས་སེམས་ཆུ་གཏེར་
ཀློང་དུ་རོལ་གྱུར་ཅིག ། དེ་ཡང་སྙིགས་དུས་ཀྱི་གྲུབ་པའི་དབང་ཕྱུག་ཆེན་པོ་ཀུན་བཟང་
རྣམ་གྲོལ་མགོན་པོའམ་དཔལ་ཆེན་ནམ་མཁའ་འཇིགས་མེད་ཅེས་གྲགས་པའི་མཚན་སྙན་བ་
དན་དཀར་པོ་སྲིད་པ་གསུམ་ན་ཆེས་ཆེར་གཡོ་བ་འདི་ཉིད་ཀྱི་རྣམ་པར་ཐར་བ་རྒྱ་མཚོ་ལྟ་བུ་
ལས་ཆུ་ཐིགས་ཙམ་ཞིག་འགོད་པར་བྱེད་པ་ལ། གང་སྔོན་གྱི་མཐའ་མི་དམིགས་པ་ནས་སྙིང་
རྗེ་ཆེན་པོ་ཤུགས་དྲག་ཏུ་གོམས་པའི་ཡིད་བསྐྱོད་པའི་བདག་ཉིད་ཆེན་པོ་རྣམས་ནི། སྤྱན་
དང་མངོན་ཤེས་ཀྱིས་འགྲོ་ལ་རྟག་ཏུ་གཟིགས་ཤིང༌། དེའི་མོད་ལ་ཡིད་ཅན་མ་ལུས་པ་འཁོར་
- 190 -

བའི་མེ་འོབས་སུ་ལྷུང་བ་རྣམས་ཀྱི་དོན་དུ་དམྱལ་བའི་མེ་དོང་ཡིན་ཡང་འདོད་ལྡན་པད་མའི་
ཚལ་དུ་རྒྱུ་བ་ལྟར་ཡིན་ལ། ངེས་པའི་དོན་དུ་ཡེ་གདོད་མ་ནས་སངས་རྒྱས་ཐམས་ཅད་ཀྱི་
ཐུགས་རྡོ་རྗེ་རྣམ་པར་མི་རྟོག་པའི་ཡེ་ཤེས་ཆོས་སྐུ་བདེ་བ་ཆེན་པོ་གཞོན་ནུ་བུམ་སྐུའི་བདག་
ཉིད་ཅན། གདོད་མའི་མགོན་པོ་དཔལ་ཧེ་རུ་ཀ་སོགས་རབ་འབྱམས་དཀྱིལ་འཁོར་རྒྱ་མཚོའི་
གཙོ་བོར་བཞེངས་ནས། ཡེ་ཤེས་རང་སྣང་གི་འཁོར་མུ་མཐའ་མེད་པའི་དབུས་སུ་དུས་བཞི་
འཕོ་འགྱུར་མེད་པར་བཞུགས་པ་ལས་མ་གཡོས་བཞིན་དུ་གཞན་ཕན་གྱི་སྤྲོས་པ་རྨད་དུ་བྱུང་
བའི་རྫུ་འཕྲུལ་བསམ་ཡས་སུ་འགྱེད་པར་མཛད་པའི་ཕྱིར་ན། སྤྱིར་སྤྲུལ་བ་ལའང་སྐུ་སྐྱེ་སྔ་ཕྱི་
བསྟར་ཆགས་སུ་འབྲེལ་བའི་སྤྲུལ་བ་དང་། དུས་གཅིག་ཏུ་སྤྲུལ་བའི་སྤྲུལ་བ་དང་། བྱིན་
གྱིས་བརླབས་པའི་སྤྲུལ་བ་སོགས་འབྱུང་ཞིང་། དེ་དག་ཀྱང་མཐའ་གཅིག་ཏུ་མ་ངེས་པ་ཆུ་
སྣོད་སོ་སོར་ཟླ་བའི་གཟུགས་བརྙན་དེ་སྙེད་དུ་འཆར་བ་ལྟར་ཕ་མཐའ་ཚད་བཟུང་དང་བྲལ་
བར་མ་ཟད་རྗེ་འདིའི་སྐུའི་སྐྱེ་སྤྲུལ་ཡང་འདི་དང་འདིའོ་ཞེས་རང་ཉམས་ཀྱིས་བློས་དཔག་པར་
མི་ནུས་ཤིང་། སྐུ་ཕྲེང་གོང་མའི་འཁྲུངས་རབས་སོགས་བརྗོད་བྱའི་ཡུལ་ལས་འདས་པས་རེ་
ཞིག་བཏང་སྙོམས་སུ་བྱས་ཏེ། ད་ལྟའི་རང་ཅག་རྣམས་ཀྱི་མགོན་དུ་བསམ་བཞིན་དུ་བྱོན་
པའི་སྐུ་ཐོག་འདིའི་རྣམ་ཐུར་མདོར་བསྟན་པ་ནི། ་་
དེ་ཡང་ཇི་སྐད་དུ། དཔལ་ཨོ་རྒྱན་ཆེན་པོས། མ་འོངས་མདོ་སྨད་ཁམས་ཞེས་བྱ་བ་
ཡི། ། ཆུ་བོ་རྒྱ་གྲམ་རྭ་མཚམས་ལྷ་འདུ་རུ། །པདྨ་ང་ཡིས་བྱིན་གྱིས་བརླབས་པའི་བུ། ། སྣ་
ནམ་སྤྲུལ་བ་ནམ་མཁའི་མིང་ཅན་འབྱུང༌། ། ཞེས་གསུངས་པ་ལྟར་མཁས་གྲུབ་དུ་མའི་ལུང་
གིས་ཟིན་པའི་ཡུལ་སྤྱང་ལུང་ཞེས་པའི་ནང་ཚན་འབྲོ་ཚང་ཞེས་པ
། རུས་ནི་བོད་ཀྱི་མིའུ་
གདུང་དྲུག་ལས་འབྲི་ཞེས་པའི་རིགས་ཤིང་ལྕགས་ཁམས་པར་གཏོགས་ལ། དང་པོ་དབུས་ཀྱི་
འབྲུག་པ་ལས་ཆད་པ་ཡིན་ཟེར། བརྒྱུད་པ་ནི་རྒྱ་ནག་ཐོར་ཅོག་ཅན་གྱི་སྐུ་རིང་ལ་མདོ་བའི་
འབྲོ་ཚང་ལས་ཆད། སྤྱང་ལུང་ཆེན་ཧུ་གནམ་ལྷ་ཞེས་པའི་དཔོན་པོ་རྒྱ་ནག་ཐོར་ཅོག་ཅན་
གྱིས་གསེར་ཡིག་གསེར་ཐམ། ལས་ལཱ་ལས་ལྷམ་སོགས་གནང་ཡོད་པའི་རྩར་ཡོང་བའི་ཨ་
སྐྱེས་མིང་ལ་གཡོན་དམར་ཟེར་བའི་མི་བརྒྱུད་ཡིན་ལ། མདོ་བའི་འབྲོ་ཚང་ལ་འབྲོ་གྲུབ་ཆེན་
ཟེར་བ་ཞིག་འཁྲུངས་པ་དེས་སྐབས་ཤིག་གཤིན་པོ་ཞིག་གི་པུར་བསྲེག་པའི་ཤིང་ཁྲི་བརྩིགས་པ་
གཞན་གནས་བཟང་པར་སྤོ་དགོས་བྱུང་ཚེ་མ་བསྒུལ་བར་གཟན་ལྕགས་ཀྱིས་བརྒྱབ་ནས་དེད་
དེ་གནས་བཟང་པར་བསྐྱལ་བ་སོགས་གྲུབ་རྟགས་མང་པོ་བསྟན་པ་དེའི་ཕྱག་ཕུར་ཧོར་འབྲོ་
ཚང་ན་ཡོད། དབྱར་སེར་བ་འགོག་དུས་བསྟན་པ་ཙམ་གྱིས་ཆོག་པ་དེའི་བརྒྱུད་པ་ལས་འབྲོ་
ཚང་ལ་གྲུབ་ཐོབ་མང་པོ་བྱོན། དེར་མ་ཟད་འབྲོ་ཚང་འདིར་འབྲོ་དོན་གྲུབ་རྒྱ་མཚོ་ཞེས་རྨ་
- 191 -

ཆེན་སྦོམ་རའི་ཞལ་གཟིགས་པ་རྒྱལ་དབང་བླ་སྨན་དར་མོ་སྨན་རམས་པ་ནས་ཞིང་བློན་སྲོག་
གཏད་ཐོབ་པ་དེའི་བརྒྱུད་པ་ལས་རྒྱ་ནག་གོང་མའི་ཕྱག་རྩེར་ལྟ་བའི་སྨན་པ་ཞིག་གིས་མཚོན།
སྨན་པ་བཟང་པོའི་བརྒྱུད་པ་བར་མ་ཆད་པ་བྱུང་། འབྲོ་གཅོད་པ་ཞེས་སོག་པོའི་རྒྱལ་བོ་ཆང་
ལུང་གི་སྐུ་གེགས་ཟློག་པའི་གཅོད་པ་ཞིག་སྐྱེས་པ་སོགས་མཁས་བཙུན་བཟང་གསུམ་འཛོམས་
པའི་ཆོས་པ་མང་པོ་བྱུང་སྟེ། འཇིག་རྟེན་པའི་ཁ་དཔེ་ལ། འབྲོ་དགེ་ཐམས་ཅད་ཉི་མ་ཡིན་
ཟེར་སྐད། བརྒྱུད་པ་དེ་ལས་ཡབ་སྔགས་འཆང་བླ་མ་སྐྱབས་ཞེས་པ་སྐྱེ་སྒོ་དང་གཟུགས་བྱད་
གཞན་ལས་ཁྱད་པར་དུ་འཕགས་པ་ལྷ་དང་བླ་མས་རྗེས་སུ་བཟུང་ཞིང་ཡི་དམ་ལྷའི་ཞལ་མཐོང་
བའི་རྣལ་འབྱོར་པ་ཆེན་པོ་དེ་དང་། ཡུམ་ཚེ་ཡག་ཅེས་པ་འཇིག་རྟེན་པའི་བུད་མེད་ཀྱི་སྐྱོན་
དང་བྲལ་བ། བསམ་པ་བཟང་ཞིང་ཆོས་ལ་དད་པ། ཌཱཀྐིའི་མཚན་རྟགས་ཚང་བ་དེ་
གཉིས་འདུས་པའི་སྲས་སུ་སྲིད་པ་བཟུང་སྟེ་ལྷུམས་སུ་ཞུགས་པ་ན་ཡུམ་ལ་ངོ་མཚར་བའི་རྨི་
ལྟས་མང་པོ་དང་། སྐུ་ལུས་བདེ་ཞིང་ཟོ་མདོག་བཟང་བ་དང་། དགེ་སྦྱོར་ལ་བརྩོན་འགྲུས་
ཆེ་བ་སོགས་ཡ་མཚན་པ་བྱུང་། དེ་ནས་རབ་བྱུང་བཅུ་གསུམ་པའི་ནང་ཚན་དབང་ཕྱུག་ཅེས་
པ་མེ་མོ་གླང་སྤྱི་ལོ༡༧༥༧ལོར་ད་ནའི་ཉི་མ་ལུང་ཞེས་མཚན་སྙན་པའི་འབྲོག་གི་སྦྲ་ཁྱིམ་ནས་
གཟའ་སྐར་བཟང་པོའི་ཉིན་མོར་བྱེད་པ་དབང་ཕྱོགས་ལྷུན་པོའི་གཙུག་ཏོར་ལས་ཚེས་པ་དང་
དུས་མཉམ་དུ་ཡུམ་གྱི་མངལ་ཁུར་ལས་གྲོལ་ཚེ་ངོ་མཚར་བའི་རྟེན་འབྲེལ་མང་པོ་འགྲིགས་ཏེ་
ཡུལ་ལུགས་དང་བསྟུན་པའི་བཙས་སྟོན་དང་། ལྷ་བསང་བཏང་ནས་མཚན་ལ་འགྲོ་བ་་
ཡོངས་ཀྱི་མགོན་པོར་འགྱུར་ཞིང་བདུད་སྡེ་དགྲ་ལས་རྒྱལ་བའི་བརྡར་མགོན་པོ་རྒྱལ་ཞེས་
གསོལ། ཆུང་དུས་ནས་མཆོག་གསུམ་ལ་དད་ཅིང་ཡིག་རིགས་སྟོན་པའི་སློབ་དཔོན་ཁག་མང་
པོར་གཏུགས་ནས་ཀློག་འགྲོལ་དང་རི་མོའི་ལམ་དུ་འདྲེན་སོགས་ངལ་བ་མེད་པར་མཁྱེན་པ་
དང༌། གཞན་ཡང་གཞོན་ནུ་རོལ་རྩེད་དང་འབྲེལ་བར་དགྲ་གཉེན་རིས་སུ་བཅད་པའི་་
མཛད་པ་གྱ་མ་དོ་ཕྲ་འུར་བསྟན་ཚུལ་སོགས་རྣམ་ཐར་ལས་ཤེས་པར་བྱའོ། །
སྨྲས་པ། ཆོས་ཀྱི་མཐུན་རྐྱེན་ཚང་བའི་ཡུལ་དབུས་སུ། ། ཆོས་ཀྱི་སྤྱན་ལྡན་དམ་པའི་
ལུང་བསྟན་བཞིན། ། ཆོས་པའི་གཟུགས་སུ་བསམ་བཞིན་སྐུ་འཁྲུངས་པ། ། ཆོས་ཀྱི་བདག་
པོ་ཉིད་ལས་གཞན་པ་སུ། ། ཞེས་པ་བར་སྐབས་ཀྱི་ཚིགས་སུ་བཅད་པའོ། །
གསུམ་པ། གྲུབ་མཐའ་ཆོས་ཀྱི་ཆེ་བ།
ཇི་སྐད་དུ། བླ་མ་མི་ཕམ་རིན་པོ་ཆེའི་ཞལ་ནས། བདེན་གསུངས་བཀའ་ཡི་རྒྱ་མཚོ་
ཆེན་པོ་ལ། །ཟབ་མོའི་ཆོས་གཏེར་ནོར་བུས་མངོན་པར་མཛེས། །མདོ་དང་སྔགས་ཀྱི་ལམ་
- 192 -

བཟང་ཟུང་དུ་འབྲེལ། ། ཞེས་གསུངས་པ་ལྟར། དེ་ཡང་འོ་སྐོལ་གྱི་སྟོན་པ་སངས་རྒྱས་
བཅོམ་ལྡན་འདས་ཐབས་མཁས་ལ་ཐུགས་རྗེ་ཆེན་པོ་དང་ལྡན་པ་ཉིད་ཀྱིས་གདུལ་བྱ་སེམས་
ཅན་གྲངས་མེད་པ་ཞིག་གི་བསམ་པ་དང་། དབང་བོ་དང་ཁམས་དང་མོས་པའི་ཁྱད་པར་
དང་རྗེས་སུ་མཐུན་པའི་ཞི་བ་ཆོས་ཀྱི་བདུད་རྩི་བསམ་གྱིས་མི་ཁྱབ་པ་ཞིག་བཀའ་བསྩལ་བར་
མཛད་མོད། དེ་ཐམས་ཅད་ཀྱང་བསྡུ་ན་ཐེག་པ་རིམ་དགུར་འདུ་སྟེ། ཇི་སྐད་དུ། ཡོད་
ནི་གཅིག་ལས་མེད་པ་ལ། །བྱུང་ནི་ཐེག་པ་རིམ་དགུ་བྱུང་། །ཞེས་གསུངས། དེའང་བསྡུ་
ན་ཀུན་བྱེད་ལས། ཐེག་པ་རྣམ་པ་གཉིས་ཡིན་ཏེ། ། མཚན་ཉིད་རྒྱུ་ཡི་ཐེག་པ་དང་། །
འབྲས་བུ་རྡོ་རྗེ་ཐེག་པའོ། །ཞེས་གསུངས་པ་ལྟར། རྒྱུ་ལམ་དུ་བྱེད་པ་རྒྱུ་མཚན་ཉིད་ཀྱི་ཐེག་
པ། འབྲས་བུ་ལམ་དུ་བྱེད་པ་འབྲས་བུ་གསང་སྔགས་ཀྱི་ཐེག་པ་གཉིས་སུ་ཡོད་ཅིང་། ཕྱི་མ་
ལའང་གངས་ཅན་བོད་ཀྱི་ལྗོངས་འདིར་གསང་སྔགས་གསར་རྙིང་ཞེས་པའི་ལུགས་སྲོལ་གཉིས་
སུ་གྲགས་པ་ལས། གསང་སྔགས་སྔ་འགྱུར་བ་ལ་ཕྱི་འགྱུར་བ་རྣམས་ལས་ཁྱད་པར་དུ་་་
འཕགས་པ་ནི། སྤྱན་འདྲེན་པ་པོ་ཡོན་བདག ཕྱག་བཞེས་ཀྱི་གཙུག་ལག་ཁང་། འཆད་
པ་པོ་པཎ་ཆེན། སྒྱུར་བྱེད་ཀྱི་ལོ་ཙཱ་བ། ཞུ་རྟེན་གྱི་མེ་ཏོག བརྗོད་བྱའི་ཆོས་ཀྱི་ཁྱད་པར་
ཏེ་ཆེ་བ་དྲུག་ལྡན་ཆོས་ཀྱི་སྒོ་ནས་འཕགས་པའི་གསང་སྔགས་རྙིང་མ་ཡིན་ལ། དེ་ལའང་རིང་
བརྒྱུད་བཀའ་མ་དང༌། ཉེ་བརྒྱུད་གཏེར་མ། ཟབ་མོ་དག་སྣང་གི་བརྒྱུད་པ་སྟེ་བརྒྱུད་པ་
གསུམ་གྱི་ཚུལ་དུ་དབྱེ་བ་དང༌། ཡང་རྒྱལ་བ་དགོངས་བརྒྱུད། རིག་འཛིན་བརྡ་བརྒྱུད།
གང་ཟག་སྙན་བརྒྱུད། བཀའ་བབས་ལུང་བསྟན་གྱི་བརྒྱུད་པ། ལས་འཕྲོ་གཏེར་གྱི་བརྒྱུད་
པ། སྨོན་ལམ་གཏད་རྒྱའི་བརྒྱུད་པ་དྲུག་ལྡན་དུ་དབྱེ་བ་སོགས་མང་ལ། ཡང་ཐེག་པའི་སྒོ་
ནས་ཕྱི་ཀུན་འབྱུང་འདྲེན་པའི་ཐེག་པ་ལ་སྤྲུལ་སྐུ་ཤཱཀྱ་ཐུབ་པས་གསུངས་པའི་ཉན་ཐོས་དང་།
རང་རྒྱལ། བྱང་སེམས་བཅས་ཐུན་མོང་གི་ཐེག་པ་གསུམ། ནང་དཀའ་ཐུབ་རིག་བྱེད་ཀྱི་
ཐེག་པ་ལ་ལོངས་སྐུ་རྡོ་རྗེ་སེམས་དཔས་གསུངས་པའི་ཀྲི་ཡ། ཨུ་པ། ཡོ་ག་སྟེ་གསང་སྔགས་
ཕྱིའི་ཐེག་པ་གསུམ། གསང་བ་དབང་བསྒྱུར་ཐབས་ཀྱི་ཐེག་པ་ལ་ཆོས་སྐུ་ཀུན་ཏུ་བཟང་པོས་
གསུངས་པའི་བསྐྱེད་པ་མ་ཧཱ་ཡོ་ག ལུང་ཨ་ནུ་ཡོ་ག རྫོགས་པ་ཆེན་པོ་ཨ་ཏི་ཡོ་ག་སྟེ་གསང་
སྔགས་ནང་གི་ཐེག་པ་བླ་ན་མེད་པ་གསུམ་བཅས་དགུ་ཡོད་པ་ལས། དེ་རེ་རེ་ལའང་ལྟ་སྒོམ་
སྤྱོད་འབྲས་ཀྱི་རྣམ་བཞག་དང་། ནང་ཚན་གྱི་དབྱེ་བ་དང་། བརྒྱུད་ཚུལ་སོགས་མང་པོ་
ཞིག་ཡོད་ཀྱང་འདིར་ཡིག་ཚོགས་ལ་འཇིགས་པས་མ་བྲིས། །
གཞན་ཡང་སྐབས་སུ་བབ་པའི་བླ་མ་བསྟེན་ཚུལ་ཆེ་ཤོས་ཙམ་ནི། འཁོར་བའི་ཕུན་
ཚོགས་ཐམས་ཅད་མེ་མུར་གྱི་འོབས་དང་དུག་སྦྲུལ་ཚང་ལྟར་གཟིགས་ནས་གསར་རྙིང་རུས་
- 193 -

མེད་ཀྱི་བླ་མ་མང་པོ་བསྟེན། ཁྱད་པར་དུ་རིག་འཛིན་དཔལ་ལྡན་བཀྲ་ཤིས་རིན་པོ་ཆེའི་ཡང་
སྤྲུལ་བློ་བཟང་ཚུལ་ཁྲིམས་རྣམ་རྒྱལ་རིན་པོ་ཆེ་དང་། ཁམས་ཕྱོགས་བརྒྱུད་ནས་རྡོ་བླ་ཀུན་
བཟང་གཞན་ཕན། ཀ་ཐོག་དགེ་རྩེ་རིན་པོ་ཆེ། རྒྱལ་རོང་ནམ་མཁའ་ཚེ་དབང་མཆོག་
གྲུབ། ཉི་གྲགས་གསུམ་པ་མི་འགྱུར་ཕན་བདེ་རྒྱ་མཚོ། རྒྱལ་བ་པཎ་ཆེན་རྣམ་གཉིས།
མཁར་རྡོ་རིན་པོ་ཆེ། མཁྱེན་བརྩེ་འཇིགས་མེད་གླིང་བ། འོལ་དགའ་སྣང་མཛད་རྡོ་རྗེ།
ས་སྐྱ་རིན་པོ་ཆེ། སྨིན་གླིང་ཁྲི་ཆེན་འཕྲིན་ལས་རྣམ་རྒྱལ། རྡོར་བྲག་སྤྲུལ་སྐུ་པད་མ་ཐེག་
བསྟན་འཛིན། རྭ་སྒྲེང་ཁྲི་ཆེན། ནོར་རྒྱུ་ཚང་། བྱམས་པ་བསམ་གཏན། རྫོགས་ཆེན་
དགོན་གྱི་སྤྲུལ་སྐུ། བསོད་ནམས་ཆོས་བཟང་། ཟེ་ཆེན་སྤྲུལ་སྐུ་དཔལ་འབྱོར་རྒྱ་མཚོ་རིན་
པོ་ཆེ་སོགས་དབུས་གཙང་ཁམས་ཕྱོགས་ཀྱི་བླ་མ་མཚན་ལྡན་བདུན་ཅུ་བསྟེན་ནས་རྒྱལ་བའི་
བཀའ་འགྱུར་རོ་ཅོག་དང་། སྔ་འགྱུར་རྒྱུད་འབུམ། ཀུན་མཁྱེན་མཛོད་བདུན། ཤིང་རྟ་
རྣམ་གསུམ། མདོ་དབང་ཆེན་མོ། ཀློང་སྡེ་རྡོ་རྗེ་ཟམ་པ། སྨིན་གླིང་ཉི་གྲགས་སོགས་ཀྱི་
གཏེར་ཆོས་ཀློང་ཆེན་སྙིང་ཐིག མཁར་རྡོ་རིན་པོ་ཆེའི་དག་སྣང་ཡོངས་རྫོགས། བཀའ་
བརྒྱུད་དབང་ཆེན་སོགས་དབང་ལུང་མན་ངག་ཐམས་ཅད་མནོས་ཏེ་ལྷོ་ཁ་བརྒྱུད་ནས་གསུང་
རྟེན་མང་པོ་གདན་དྲངས་ནས་དགུང་ལོ་ཞེ་དྲུག་ཆུ་ཁྱི་སྤྱི་ལོ ༡༨༠ ༢ལོར་ཕ་ཡུལ་གདུལ་བྱའི་
ཞིང་དུ་ཕེབས་པའི་ཚེ། ཇི་སྐད་དུ། གང་ཚེ་བདེ་ལྡན་ཞིང་གི་སྟོན་པ་མཆོག ། ལྗོངས་
འདིའི་བསོད་ནམས་ཞིང་དུ་སྤྱན་དྲངས་ཚེ། །ལྷ་མིའི་མཆོད་བསུ་ཀུན་ཏུ་བཟང་པོའི་སྤྲིན། །
ལྷོ་ལམ་ཁྱོན་དུ་དཀྲིགས་པའི་ལྟད་མོ་བཤམས། །དེ་ཚེ་མིག་སྟོང་ལྡན་པ་གཟིགས་མོའི་ཕྱིར། །
དགུང་སྔོན་སྤྲིན་གྱི་ཡོལ་བ་རྣམས་བསལ་ཏེ། །ཉིན་མོར་བྱེད་པའི་སྒྲོན་མེ་ལག་ཐོགས་ནས། །
ས་ཐོག་འགྲིམ་པའི་ཆོ་འཕྲུལ་གཟུགས་སུ་ཤར། ། ཅེས་གསུངས་པ་དང་རྗེས་སུ་མཐུན་པར་
རེབ་གོང་སྟོད་སྨད་བར་གསུམ་གྱི་བུ་སློབ་གོས་དཀར་ལྕང་ལོའི་རྒྱན་ཕྲེང་རྣམ་པར་གཡོ་བའི་
སྔགས་འཆང་རིག་པ་འཛིན་པ་སོགས་ཀྱིས་རྟ་བསུས་དང་། མཆོད་བསུས་གཉན་བསུས་ཀྱི་
བཀོད་པ་ལྷ་དང་དྲི་ཟའི་འཇིག་རྟེན་གྱི་ངོ་མཚར་ལ་ཅོ་འདྲི་བ་ལྟ་བུ་དང་བཅས་སྤྱན་དྲངས་
སོ། 
སྨྲས་པ། དྲུག་ལྡན་བརྒྱུད་པའི་ཆུ་བོ་གཅིག་ཏུ་འཁྱིལ། ། གདམས་ངག་ལས་ཚོགས་
རིན་ཆེན་གཏེར་གྱིས་གང་། ། གྲུབ་མཆོག་ཀླུ་དབང་འབུམ་ཕྲག་རོལ་བའི་གནས། ། རྙོག་
བྲལ་སྔ་འགྱུར་ཐེག་པའི་རྒྱ་མཚོ་ཞེས། ། ས་ལམ་རིམ་པར་བགྲོད་པའི་ངལ་བ་ཡིས། །སངས་
རྒྱུས་གཞན་དུ་འཚོལ་ལ་ལྟོས་མིན་པར། ། ཁྲེགས་ཆོད་ཐོད་རྒལ་གདམས་པས་ཟག་བཅས་
ཀྱི། །ཕུང་བོ་འོད་སྐུར་གྲོལ་བའི་ཆེ་བ་ཅན། ། ཞེས་བར་སྐབས་ཀྱི་ཚིགས་སུ་བཅད་པའོ། །
- 194 -

བཞི་བ། ལེགས་མཛད་འཕྲིན་ལས་ཀྱི་ཆེ་བ། །
དེ་ནས་རེབ་གོང་སྟོད་སྨད་བར་གསུམ་གྱི་སྔགས་འཆང་རིག་པ་འཛིན་པ་རྣམས་དང་སྐྱ་
སེར་མང་པོས་ཞུ་བའི་མེ་ཏོག་གི་ཆུན་པོ་སྙིམ་པའི་མཐིལ་དུ་བཟུང་སྟེ་ཀུན་ཏུ་བཟང་པོའི་
མཆོད་ཚོགས་ཟད་མི་ཤེས་པ་རྒྱ་མཚོའི་སྤྲིན་གྱི་བཀོད་པར་སྤྲོས་ཏེ་གུས་པ་བླ་ན་མེད་པས་
བསྙེན་བཀུར་མཛད། མཉེས་པའི་ཐབས་དུ་མའི་སྒོ་ནས་དགྱེས་པ་བསྐྱེད་དེ་ཆོས་ཀྱི་འཁོར་
ལོ་རྒྱ་ཆེར་བསྐོར་བར་གསོལ་བ་ལན་གསུམ་ཕུར་ཚུགས་སུ་བཏབ་པ་ལྟར་རྡོ་རྗེ་འཛིན་པ་གང་
དེ་ཡང་ཆོས་ཀྱི་ཁྲི་འཕང་རབ་ཏུ་མཐོ་བ་ལ་འཇིགས་པ་མེད་པ་ཁྱུ་མཆོག་རླབས་པོ་ཆེའི་སྟབས་
ཀྱིས་གཤེགས། གསུང་གི་དབང་ ཕྱུག་ ལ་མངའ་བརྙེས་པའི་ ལྗགས་རྣམ་པར་བསྐྱེད་དེ།
སྨིན་བྱེད་ཀྱི་དབང་། གྲོལ་བྱེད་ཀྱི་ཁྲིད། རྒྱབ་རྟེན་གྱི་ལུང་སོགས་ཀྱི་ཆོས་ཆར་དགུང་ནས་
ཕབ། གང་ལ་གང་འཚམ་གྱི་མཛད་པ་དུས་ལས་མི་ཡོལ་བས་གདུལ་བར་བྱ་བ་མཐའ་ཡས་པ་
སྨིན་གྲོལ་ལ་བཀོད། དངོས་སློབ་དང་ཡང་སློབ་རྣམས་ཀྱིས་ཀྱང་མཚམས་བསྙེན་སྒྲུབ་ལོ་ཟླ་
ཞག་མཐུད་ཀྱིས་མཐུ་ནུས་གནམ་ལྕགས་ལས་ཆེ་ཞིང་མནན་སྲེག་འཕང་གསུམ་སོགས་གཞན་
ཕན་གྱི་བྱ་བ་རླབས་པོ་ཆེའི་སྒོ་ནས་རང་གཞན་སྲུང་བ་རྡོ་རྗེའི་གུར་ཁང་འབུབ་པ་ལས་ནམ་
ཡང་ གཡོ་ བ་ མེད་ པ་ དང་། བཀའ་ སྲུང་ དམ་ ཅན་ རྒྱ་ མཚོ་ རྣམས་ བྲན་ དུ་ བཀོད་ ནས།
སྡིགས་མཛུབ་གཅིག་གིས་ཞིང་བཅུ་ཐལ་བར་རློག་པའི་གྲགས་པས་ས་ཆེན་འདར་བར་བྱེད་
པའི་མཐུ་ལྡན་རྡོ་རྗེ་འཛིན་པ་མང་དུ་བྱུང་ངོ༌། ། དེ་ནས་ལྕགས་རྟ་སྤྱི་ལོ༡༨༡༠ལོར་གསང་
ཆེན་བསྟན་པའི་མངའ་བདག་ཆེན་པོ་རིག་འཛིན་དཔལ་ལྡན་བཀྲ་ཤིས་རིན་པོ་ཆེའི་གདུང་
རྒྱུད་སྔགས་འཆང་བཀྲ་ཤིས་འབུམ་ནས་ལུང་བསྟན་ལྟར་གྱི་འདུ་ཁང་གི་བཀོད་པ་ཕུལ་བ་ནི་
འདི་ལྟར། རྡོ་རྗེ་ཕོ་བྲང་དམ་ཅན་སྲུང་མའི་གནས། ། ཕྱི་ལྟར་རི་རབ་གླིང་ཕྲན་བཀོད་པས་
བརྒྱུན། ། ནང་ལྟར་གཙུག་ལག་ཁང་གི་རྣམ་པ་ཅན། ། གསང་བ་སྐུ་གསུམ་རྒྱལ་བའི་གཞལ་
ཡས་ཁང་། །འོག་མིན་སྟུག་པོ་བཀོད་པའི་ཞིང་ཁམས་དང་། །ནུབ་ཕྱོགས་ཕ་ཝང་ལོང་བུའི་
སྐུ་མཁར་གསུམ། ། གཅིག་ཏུ་བསྡུས་ནས་ས་སྟེང་འདི་རུ་འཕོས། ། པདྨའི་ཚལ་ལ་བུང་བ་
འདུ་བ་དང༌། ། ཉལ་འགྲོའི་མཚོ་ལ་ངང་མོ་རྩེན་པ་བཞིན། ། གནས་འདིར་དམ་ཅན་ཆོས་
སྐྱོང་སྲུང་མའི་ཚོགས། །རྟག་ཏུ་འདུ་ན་འཕྲིན་ལས་ཅིས་མི་མྱུར། །དེ་ཕྱིར་སྙན་གྲགས་ནམ་
མཁའི་འབྲུག་ལས་ཆེ། །ལོངས་སྤྱོད་དབྱར་གྱི་ཆར་སྤྲིན་ལྟ་བུར་རྒྱས། །མཐུ་སྟོབས་གནམ་
ལྕགས་དྲག་པོའི་ཁོག་ལས་ཆེ། །འཕྲིན་ལས་རྣོ་ངར་བར་སྣང་གློག་ལྟར་མྱུར། ། ཞེས་པ་ལྟར།
གཙུག་ལག་ཁང་གྲུ་བཞི་བ། དབུས་ཀྱི་རྒྱ་མཐོང་ངམ་རྩེ་ཐོག་ཀ་བ་འདོམ་ཕྱེད་བཞིར་ཡོད་པ་
- 195 -

བཞི་སྟེ། མཐར་ཀ་བ་འདོམ་ཕྱེད་གསུམ་རེ་ཡོད་པ་བཅུ་གཉིས། དེའི་མཐར་ཀ་བ་འདོམ་
ཕྱེད་དོ་རེ་ཡོད་པ་ཉི་ཤུ། དེ་མཐར་གློ་འབུར་བཞི་ལ་ཀ་བ་བཅུ་དྲུག དེ་སྟེང་གློ་འབུར་བཞི་
ལ་ཀ་བ་བརྒྱད། ཁྱོན་བསྡོམས་ཀ་བ་དྲུག་ཅུ་ཐམ་པའོ། ། བར་ཐོག་གི་གློ་འབུར་ཀ་རིང་
འདོམ་ཕྱེད་གསུམ་རེ་ཡོད་པ་ཉི་ཤུ་བྱས་ཚེ་ཁྱོན་ཀ་བ་ང་གཉིས་འདུག ལྷོའི་གློ་འབུར་ཐ་མ་
སྒོམ་ཁང་། ནུབ་ཀྱི་མེ་ཚང་། ནམ་རྒྱུན་གཟའ་མངོན་སུམ་དུ་རྒྱུ་བའི་བྱང་གི་མགོན་ཁང་།
ཤར་གྱི་སྤྱོད་ལམ་དང་སྣ་ཚོགས། ཤར་ལྷོའི་གྲྭ་མགྲོན་ཁང་། ལྷོ་ནུབ་གྲྭ་མེ་ཤིང༌། ནུབ་
བྱང་གྲྭ་མལ་ས། བྱང་ཤར་གྲྭ་གང་བདེ། བར་ཐོག་གི་གློ་འབུར་བཞི། ལྷོའི་ཉི་འོད།
ནུབ་ཀྱི་གཟིམ་ཁང་། བྱང་གི་མགྲོན་ཁང་། ཤར་གྱི་གྲྭ་ཤག ཐོག་གི་རྒྱ་མཐོང་ལྷོ་འགྱུ་
དར་དཀར་གྱི་ཡོལ་བ་ཅན། དེ་སྟེང་རྔ་ཐུག་གི་རྒྱན་སོགས་ཕྱོགས་མཚམས་དར་ལྕོག་གིས་
མཛེས་པའོ། །ཞེས་དང་། ཡང་བརྡ་ཆོས་ལས། མི་ཁྱོད་ཀྱི་འདུག་པ་རྡོ་རྗེའི་མིང་། །ཕོ་
བྲང་གྲུ་བཞི་ལོགས་བརྒྱད་པ། །མི་འགྱུར་བདེ་བ་ཆེན་པོའི་གནས། །གསང་སྔགས་བསྟན་
པ་དར་ཞིང་རྒྱས། ། བཀྲ་ཤིས་ཕུན་སུམ་ཚོགས་པའི་ཞིང་། ། ཞིང་མཆོག་དེ་ནི་ཁྱད་པར་
འཕགས། ། ཞེས་དང་། གཞན་ཡང་ཀོའུ་སྡེ་བཎ་སྔགས་རིན་པོ་ཆེ་དང་དབུས་ཕྱོགས་
སོགས་ནས་ལུང་བསྟན་མང་པོ་ཡོད་པ་དང་མཐུན་པར་འདུ་ཁང་གི་རྨང་བཏིང་སྐབས་ཉིད་
དང་གཟུངས་མ་གཉིས་ཀྱིས་ས་གཤོལ་བརྒྱབ་ནས་ས་ལས་གནང་ཚེ། ལམ་འགྲོ་འགའ་ཞིག་
གིས་མཐོང་ནས་རྒྱ་ཆེ་སྟབས་མི་འགྲུབ་སྙམ་གད་མོ་ཤོར་བ་གསན་ནས་ཐུགས་དགོངས་ལ་ཉིད་
ནས་བླ་མ་དཀོན་མཆོག་ལ་གསོལ་བ་བཏབ་ཅིང་ཆོས་སྐྱོང་རྣམས་ལ་འཕྲིན་ལས་བཅོལ་ན་ལོས་
འགྲུབ་དགོངས་ཐུགས་བརྩོན་གནང་ཚེ་ཐུགས་ཉམས་ལ་ཉིད་པཎ་ཆེན་བི་མ་ལ་མི་ཏུའི་སྤྲུལ་བ་
ཡིན་པ་ཤར་བས་འདུ་ཁང་འགྲུབ་པ་སྲིད་དགོངས་ཐུགས་བློ་རྫོགས་པ་བྱུང་། དེ་ནས་རེབ་
གོང་ཕྱོགས་ཁ་གསུམ་གྱི་སྔགས་མང་རྣམས་ནས་བརྩོན་པ་ཆེར་བསྐྱེད་ནས་ལས། ཉིད་ནས་
ཀྱང་ལས་ཁུར་བསྣམས་ནས་ས་ལས་ཤ་སྟག་གནང་སྟེ་ལོ་གཅིག་གི་རིང་ལ་གྲུབ་ཉིན་ནས་མ་ཎི་
འཛུགས་ཐུབ་པ་བྱུང་ཚེ་ཐམས་ཅད་ཀྱིས་བསྟོད་བསྔགས་དང་མི་ཕྱེད་པའི་དད་པ་སྐྱེས། དེ་
ནས་ཉིད་དང་རྡོ་རྗེའི་སློབ་མ་འགས་བཀའ་ནན་རབ་བརྗིད་ལྷ་སྲིན་དམ་བསྒྲགས་ཀྱང་ལེགས་
པར་བསྒྲུབས་པས་རྟེན་གཞི་གཙུག་ལག་ཁང་སྲ་མཁྲེགས་རྡོ་རྗེའི་རང་བཞིན་དུ་བྱིན་གྱིས་
བརླབས། རིམ་པ་བཞིན་དུ་སྟེང་གི་གཉྫི་ར་དང་རྒྱ་ཕིབས་ཀྱི་ཟ་ར་ཚགས་ཕྱོགས་བཞིའི་རྒྱལ་
མཚན་བཞི། རི་དྭགས་ཆོས་འཁོར་དང་བཅས་པ་རིན་ཆེན་ཟངས་ལས་སྒྲོས་གཙང་བསྒྲུབས་
པ་ལ་བཙོ་སྦྱངས་ཞུན་མས་ཁྱབ་པར་བྱུག་པའི་མདངས་འོད་ཕྱོགས་ཀུན་འཕྲོ་བར་བྱས་པ་ལ།
ནང་རྟེན་གྱི་གཙོ་བོ་མི་མཇེད་ཞིང་གི་ཁྱོན་དང་རྩོད་ལྡན་གྱི་དུས་འདིར། འདི་ཕྱིའི་བློ་གཏད་
- 196 -

འཆའ་འོས་དཀོན་མཆོག་རིན་ཆེན་རྣམ་པ་གསུམ་གྱི་ཐུགས་རྗེའི་ཉི་མ་འཇིག་རྟེན་དུ་སྣང་བའི་
བཀའ་དྲིན་གྱི་འབྱུང་གནས་གཅིག་པུ་ད་ལྟའི་བདག་ཅག་གི་འདྲེན་པ་མཉམ་མེད་ཐུབ་པའི་
དབང་བོ། གཡས་སུ་འདས་པའི་སངས་རྒྱས་འོད་སྲུང་། གཡོན་དུ་མ་འོངས་པའི་སངས་
རྒྱས་བྱམས་པ་གསུམ་གྱི་མཐོང་གྲོལ་སྣང་བརྙན་དང་། དབུས་སུ་གངས་ཅན་བསྟན་པའི་
མིག་གཅིག་གུ་རུ་རིན་པོ་ཆེ་སྣང་སྲིད་ཟིལ་གནོན་ལ་སྒྲུབ་བརྒྱུད་ཤིང་རྟ་བརྒྱད་ཀྱིས་བསྐོར་བ།
ཀ་བའི་རྩེར་སངས་རྒྱས་རབས་བདུན་དང་རིན་ཆེན་གཙུག་ཏོར་ཅན། བདེ་གཤེགས་སྨན་བླ་
མཆེད་བརྒྱད། འཕགས་པའི་གནས་བརྟན་བཅུ་དྲུག བོད་ཡུལ་དུ་དར་བའི་སྟོད་སྨད་
འདུལ་བའི་ཤིང་རྟ་ཆེན་པོ་མཁན་ཞི་བ་འཚོ་དང་། སྤྲུལ་བའི་རིག་འཛིན་བརྒྱད། རྗེ་
འབངས་ཉེར་ལྔ། སྔ་འགྱུར་བཀའ་གཏེར་གྱི་ཤིང་རྟ་ཆེན་པོ་སྨིན་གླིང་གཏེར་ཆེན་རིན་པོ་ཆེ་
དང་། གཞན་ཡང་ཆོས་འབྲེལ་ཡོད་པའི་བླ་མ་རྣམས་ཀྱི་སྐུ་རྟེན་བྲིས་འབུར་སོགས་མཐའ་
ཡས་པ་བཞུགས། ཐུགས་རྟེན་ཙན་དན་དཀར་པོ་ལས་གྲུབ་པའི་བདེ་གཤེགས་མཆོད་རྟེན་
བརྒྱད་བཅས་རིག་འཛིན་ཡོངས་འདུས་དགའ་ཚལ་དུ་བཞུགས། ཡང་བཀའ་བརྒྱུད་བདེ་
གཤེགས་ འདུས་ པ། འཕགས་ མཆོག་ འཁོར་ བ་ དབྱིངས་ སྒྲོལ། གུ་ རུ་ དྲག་ དམར།
བདུད་འདུལ་ཀི་ལ་ཡ། རྟ་མགྲིན། ཉི་གྲགས་སེང་གདོང་སོགས་ཡི་དམ་ཞི་བ་དང་ཁྲོ་བོ་
རྣམས་དང་། ལས་བཞི་འགྲུབ་པའི་ཕུར་བུ་གདེང་འགུམས་མ། གུ་རུ་རིན་པོ་ཆེས་བོད་
སྐྱོང་བསྟན་མ་བཅུ་གཉིས་དམ་བཞག་སྐབས་ཀྱི་ཕྱག་ཆ་གནམ་ལྕགས་རྡོ་རྗེ། གཏེར་ཆེན་ཉི་
མ་གྲགས་པའི་གཏེར་ཕུར་སོགས་སྐུ་རྟེན་གྲངས་ལས་འདས་པ་ཞིག་བཞུགས་ཀྱང་རེ་རེ་ནས་མ་
བྲིས་སོ། ། མཐའ་བསྐོར་གྱི་ཀུན་དགའ་ར་བའི་དྲ་མིག་མངོན་པར་མཛེས་པའི་ནང་དུ་གསུང་
རྟེན་རྒྱལ་བའི་བཀའ་འགྱུར་རིན་པོ་ཆེ་དང་བསྟན་འགྱུར། རྙིང་མའི་རྒྱུད་འབུམ། རིན་
ཆེན་གཏེར་མཛོད། ཀུན་མཁྱེན་མཛོད་བདུན། ཤིང་རྟ་རྣམ་གསུམ། སྨིན་གླིང་དང་ཉི་
གྲགས་སོགས་ཀྱི་གཏེར་ཆོས་མང་པོ་དང་། མཁར་རྡོ་རིན་པོ་ཆེའི་དགོངས་གཏེར་ཡོངས་
རྫོགས་བཅས་དཔངས་མི་དམའ་བ་བཞུགས་སོ། །འདུ་ཁང་ནང་ནས་བཀའ་བརྒྱུད་ཁྱུང་དགུ་
མའི་སྒྲུབ་ཆེན་ཉིན་བཅོ་ལྔ་ཙམ་ལ་བཙུགས། དེའི་མུར་གྲུབ་དབང་པདྨ་རང་གྲོལ། ཆོས་
དབྱིངས་སྟོབས་ལྡན་རྡོ་རྗེ། ཉང་སྐྱེས་སྣང་མཛད་རྡོ་རྗེ། ཀུན་བཟང་སྟོབས་ལྡན་དབང་བོ།
གྲུབ་དབང་སྐལ་ལྡན་རང་གྲོལ་སོགས་མཁས་ཤིང་གྲུབ་པ་བརྙེས་པའི་སྔགས་ཀྱི་རྡོ་རྗེ་འཛིན་པ་
དེ་དག་གི་གཙོས་སྔགས་མང་སྐྱ་སེར་མང་པོ་ལ་བཀའ་བརྒྱད་བདེ་གཤེགས་འདུས་པའི་དབང་
ཆེན། འཕགས་མཆོག་འཁོར་བ་དབྱིངས་སྒྲོལ་གྱི་དབང་། བསམ་པ་ལྷུན་གྲུབ་མའི་དབང་
སོགས་གནང་བའི་སྐབས་སུ་རེབ་གོང་སྔགས་མང་གི་གྲངས་བགྲང་བའི་སླད་དུ་བསྙེན་ཕུར་རེ་
- 197 -

རྟེན་སྐལ་གནང་བ་ན། ཕུར་བུ་སྟོང་དང་དགུ་བརྒྱ་སོང་བས་རེབ་གོང་སྔགས་མང་ཕུར་
ཐོགས་སྟོང་དང་དགུ་བརྒྱ་ཞེས་ཉིད་ཀྱིས་མཚན་སྙན་གྱི་ཅོད་པན་གསར་དུ་ཕུལ། དེ་ནས་
བཟུང་སྟེ་རེབ་གོང་སྔགས་མང་ཕུར་ཐོགས་སྟོང་དང་དགུ་བརྒྱ་ཞེས་སྟོད་བལ་བོའི་ཡུལ་གྱི་ལི་
རྡུང་ས་མན་ཆད། སྨད་རྒྱ་ནག་རྒྱ་མོས་དར་འཐག་ས་ཡན་ཆད་ལ་དགུང་གི་ཉི་ཟླ་ལྟར་ཡོངས་
སུ་གྲགས་པ་ནི་རྗེ་འདི་ཉིད་ཀྱི་སྐུ་དྲིན་ལས་བྱུང་བ་ཡིན། དེ་ནས་ཆོ་འཕྲུལ་ཟླ་བའི་ཚེས་
གསུམ་ནས་བཅུ་གསུམ་གྱི་བར་ཁྱུང་དགོན་མི་འགྱུར་རྡོ་རྗེ་གླིང་ནས་རེབ་གོང་སྟོད་སྨད་བར་
གསུམ་གྱི་རིག་སྔགས་འཆང་བ་རྣམས་ཀྱིས་ཟབ་ལམ་འཁོར་བ་དབྱིངས་སྒྲོལ་གྱི་སྒྲུབ་ཆེན་ཨོ་
རྒྱན་སྨིན་གྲོལ་གླིང་གི་ཕྱག་ལེན་ལྟར་བསྙེན་སྒྲུབ་བྱེད་དགོས་པའི་སྲོལ་བཙུགས། དེའི་ཚེ་
ཚོགས་གྲོལ་ནས་ཕྱིར་ཚོགས་དུས་དབུ་སྐུ་ཕབ་ནས་ཕྱག་འཚལ་བ་དང་། ཚོགས་ན་བཞུགས་
དུས་སྐྱབས་སེམས་ཀྱི་སྐབས་སུ་ཐལ་སྦྱར་དང་མཉམ་བཞག 
དབང་བཞི་ལེན་དུས་དབུ་སྐྲ་
ཕབ་པ། ལུས་དྲང་བོར་བསྲིངས་ནས་བཟླས་པའི་དུས་ཕྲེང་བ་སྙིང་གའི་ཐད་ནས་འདྲེན་པ།
ཇ་སྐབས་རྣམས་སུའང་གཏམ་ཤབ་ཤུབ་ཙམ་ཡང་མི་སྨྲ་སོགས་དད་ལྡན་དང་བ་འདྲེན་པའི་
མིག་རྟེན་དུ་འགྱུར་བའི་འགྲིགས་ལམ་ལ་བསླབ་ཅིང་། དེ་དང་འགལ་བ་གཟིགས་ཚེ་ཁོང་ཁྲི་
ཁ་ནས་ཕེབས་ཏེ་ཕྱག་འབེབས་གནང་ཞིང་། དགེ་བསྐུལ་གྱིས་འགྲིགས་ལྷོད་ན་དགེ་བསྐུལ་
ཚོ་ལ་བཀའ་བཀྱོན་ཕྱག་འབེབས་གནང་བ་དང༌། མཁོ་བའི་ཡོ་བྱད་ཌ་དྲིལ་གླེགས་བམ་ཞུ་
གོས་བགྲང་ཕྲེང་སོགས་མ་ཚང་ན་འགྲིགས་ལ་གཏད་ཅིང་། ཁྱད་པར་དུ་ཆང་འཐུང་པདྨ་ང་
ཉིད་བསླུས་པ་ཡིན་གསུངས་ཡོད་པས། ངེད་ཅག་རྣམས་ནས་ཨོ་རྒྱན་རིན་པོ་ཆེ་བསླུས་ནས་
སྐྱབས་སུ་ལ་འཚོལ། ད་ནས་བཟུང་སྟེ་ངའི་ཆོས་རྒྱུན་ལ་ཞུགས་པ་རྣམས་ཀྱིས་ཆང་གཏན་
ནས་འཐུང་མི་ཆོག་པའི་འགྲིག་བཞག 
ཚོགས་ཆང་ཚོ་ཆང་ནང་ཆང་སོགས་ལྕེ་ཐོག་ཏུ་ཐིགས་
པ་རེ་འཇོག་པ་དང༌། ཚོགས་ཤ་ལའང་རྣམ་གསུམ་དག་པའི་ཤ་དམ་རྫས་ཙམ་མ་གཏོགས་
སྲོག་གཅོད་མི་བྱེད་པ་སོགས་སྟོད་སྨད་བར་གསུམ་གྱི་སྔགས་པ་ཐམས་ཅད་ཀྱི་ཆོས་ཐོག་གར་
ཡོད་པར་འགྲིགས་ཁྲིམས་གང་ཞིབ་ཏུ་བཏང༌། སྔགས་པ་ཆང་འཐུང་མཁན་ཕར་ཞོག་བླ་མ་
པདྨ་རང་གྲོལ་རིན་པོ་ཆེ་རིམ་གཉིས་ཀྱི་རྟོགས་པ་མངོན་དུ་གྱུར་པའི་གྲུབ་ཆེན་དེ་ལྟ་བུས་ཀྱང་
གསོལ་ཆང་བསྟེན་པར་བཀའ་བཀྱོན་དང་ཕྱག་འབེབས་གནང་ཞིང་ཚར་གཅོད་པའི་ཚུལ་
མཛད། རྐུས་ཇག་དང་གཡང་གཞི་ལེན་མཁན་གཞན་ཕར་ཞོག་ཐ་ན་སྐུ་དབོན་རླུང་གིས་ན་
ཡང་སྲོག་བཅད་མི་ཆོག་ཅེས་མ་གནང་། ལྐོག་ནས་ལུག་གཅིག་བཤས་པ་མཁྱེན་ནས་ཡུན་
རིང་བོར་སྐུ་མདུན་དུ་མ་ཆུད། དུ་བ་འཐེན་མཁན་ཆོས་པ་ཕར་ཞོག་ཐ་ན་ཤིང་བཟོ་ཡན་ལ་
འདུ་ཁང་བཞེངས་ཚར་རེག་བར་དུ་བ་འཐེན་དུ་མ་བཅུག་སྐད། སྤྱང་ལུང་བདེ་ཁའི་སྨན་
- 198 -

པས། ཉིད་རིན་པོ་ཆེ་ཁྱེད་ཀྱིས་འགྲིགས་ཁྲིམས་འདི་ཧ་ཅང་དམ་དྲགས་པས་གདུལ་བྱ་ཇེ་
ཉུང་དུ་འགྲོ་བས་བསྲུང་བྱ་སྤྱི་ལས་ཆང་འདི་སུས་ཀྱང་སྲུང་མཁན་དཀོན་པས་དེ་ཙམ་མ་
བསྡམས་ན་ལེགས། དེར་མ་ཟད་དགག་བྱ་གང་ཡིན་ཚོད་རན་པ་ཞིག་ལ་ཐུགས་ཉམས་
གནང་བ་མཁྱེན། ངས་ཆང་མི་འཐུང་ཐ་མ་ཁ་མ་བྱིན་ལེན་སྲོག་གཅོད་སོགས་བྱ་དོན་མེད་
པས་རང་དོན་ཞུས་པ་མིན། སྔགས་པ་རྣམས་ཀྱིས་ཁོང་ལ་ཞུ་རུ་མ་སྤོབས་པ་ལས་སྲུང་མཁན་
དཀོན་ལགས། ངས་གཞན་དོན་ལ་ནན་ཆེར་ཞུས་པ་ཡིན་ཞེས་སྙན་དུ་གསོལ་ཚེ་ཁོ་ལ་བཀའ་
བཀྱོན་དྲག་པོ་གནང་ཞིང་རྗེས་སུ། འོ་ཁྱོད་སེམས་ཅན་ཞིག་གིས་ང་སངས་རྒྱས་ཞིག་ལ་ཁ་ཏ་
འདི་འདྲ་བྱེད་པ་རེད། ཁྱོད་བསམ་རྒྱུ་དེ་ངས་བླ་མ་གཞན་ཚོ་ལྟར་སོ་བྱང་སྔགས་གསུམ་དང་
མཐུན་པའི་སྤང་བྱ་ལྷོད་དེ་དབང་བསྐུར་བ་སོགས་བྱས་ན་འདོད། དེ་ལྟར་བྱས་ན་རང་
གཞན་གཉིས་ཀ་དམྱལ་བར་ལྷུང་ངེས། ང་ལམ་སྟོན་གྱི་བླ་མ་ཡིན་པས་ལམ་དྲང་བོར་སྟོན་
དགོས། ལམ་ རབ་ རིབ་ སྟོན་ ཚུལ་ ག་ ལ་ སྲིད། མ་ ནོར་ ལམ་ རྒྱལ་ བ་ ཀུན་ གྱི་ དངོས།
གསུངས་པ་དེ་ཉིད་མ་གོ་བ་ཨེ་ཡིན། ང་གདུལ་བྱ་མང་བ་ཁོ་ནས་དགའ་རྒྱུ་མེད། ང་དམ་
ཉམས་བརྒྱ་ལས་དམ་ལྡན་གཅིག་ལ་དགའ་གསུངས། དེ་ལྟར་གཞན་གྱིས་ཇི་ལྟར་ཞུས་ཀྱང་
འགྲིགས་ཁྲིམས་ཇེ་དམ་དུ་བཏང་བ་སོགས་ཐམས་ཅད་ཀྱིས་མགྲིན་གཅིག་དབྱངས་གཅིག་གིས་
བསྔགས་བརྗོད་གནང་ནས་འགྲོ་བ་ཡོངས་ཀྱི་གཙུག་ཏུ་བཀུར་ཞིང་ཆོས་ཀྱི་བདག་པོར་མངའ་
གསོལ་ནས་བཞུགས། ཁྱུང་དགོན་གྱི་ཉེ་འདབས་ན་ཆུ་མིག་ཆུང་ངུ་ཞིག་ཡོད་པ་ཉིད་ཀྱིས་
བྱིན་རླབས་གནང་། ཀླུ་སྨན་དང་བཞེས་ལྷག་རེ་བསྐྱལ་བས་ཆུ་ཇེ་མང་དུ་སོང་ནས་མ་ཎིའི་
སྐབས་ཚོགས་ཆུ་ཡོང་བ་ད་བར་ཡོད་པ་སོགས་ཀླུ་དེ་དམ་ལ་གནས་སོ། ། ཁྱུང་དགོན་ནས་
མཚམས་ཁང་མང་པོ་བཏབ་ནས་སྔགས་མང་ལ་མཚམས་རེ་གཤར་ནས་སྒྲུབ་པ་ཉམས་ལེན་
གང་ཡང་ ཐོག་མར་བརྩམས་པ་ནས་མཐར་མ་ཕྱིན་གྱི་བར་དུ། སྟེང་ནས་ཐོག་བབས།
འོག་ནས་མཚོ་བརྡོལ། གཡས་ནས་བྲག་རལ། - གཡོན་ནས་ཤིང་འགྱེལ། འཆི་བ་སྲོག་ལ་
བབས་ཀྱང་དམ་བཅའ་བཤིག་རེ་ཤི་སྙམ་དུ་ཞེ་མནའ་བོར་དུ་བཅུག་སྟེ་དེ་ག་བཞིན་དུ་ཉམས་
སུ་བླངས་པའི་རྣལ་འབྱོར་པ་དེ་དག་ལུས་ཐ་མལ་མི་རུ་སྣང་ཡང་སེམས་ཆོས་སྐུ་བྱ་རྩོལ་དང༌
བྲལ་བའི་དགོངས་པ་ལ་བཞུགས་པས་ས་ལམ་ཐམས་ཅད་བྱར་མེད་དུ་བགྲོད། མཐར་ལུས་
རྡུལ་ཕྲན་དུ་དེངས། སེམས་ཆོས་ཉིད་དུ་དེངས། གདོད་མའི་གཞི་དབྱིངས་ནང་གསལ་
གཞོན་ནུ་བུམ་སྐུར་གྲོལ་བའི་རྣལ་འབྱོར་བ་མང་དུ་བྱུང་། ཡང་ཕུང་ཁམས་སྐྱེ་མཆེད་ཐམས་
ཅད་ལྷའི་དཀྱིལ་འཁོར་ལས་མི་འདའ་བའི་ནང་གི་རྣལ་འབྱོར་གྱི་ནུས་པས། ཕྱི་རོལ་འདྲེ་
གཟུགས་འཇིགས་འཇིགས་ལྟར་སྣང་བའི་གདོན་གྱིས་གླགས་མི་ཚུགས་པར་འགྲོ་མང་སྲུང་སྐྱོབ་
- 199 -

ཀྱི་འཕྲིན་ལས་ཕྱོགས་ཀུན་ཏུ་གྲགས་ཆེ་བ་དང་། གང་ཡང་བླ་མ་རྡོ་རྗེ་འཛིན་པའི་མན་ངག་
ཟབ་མོས་སྣང་སྲིད་རིག་སྟོང་ཁྱབ་བརྡལ་དུ་རྫོགས་པར་ངོ་སྤྲད་པས་སངས་རྒྱས་གཞན་དུ་
འཚོལ་བའི་རྩོལ་བ་མི་དགོས་པ་རིན་པོ་ཆེའི་གསེར་གླིང་དུ་ཕྱིན་པ་ལྟ་བུའི་བློ་བདེ་གུ་ཡངས་ཀྱི་
ངང་ལ་གཉུག་མར་གནས་པ་དང༌། བསྙེན་སྒྲུབ་ལས་སྦྱོར་ལོ་ཟླ་ཞག་མཐུད་ཀྱིས་མཐུ་ནུས་
མཚོ་སྐྱེས་བླ་མའི་ཕྱག་ཕུར་གྱི་མཆེད་པོར་སྙེམས་པ་དང་། མནན་སྲེག་འཕང་གསུམ་སོགས་
གཞན་ཕན་གྱི་བྱ་བ་རླབས་པོ་ཆེ་སྒྲུབ་ཅིང་། བཀའ་སྲུང་དམ་ཅན་རྒྱ་མཚོ་བྲན་དུ་བཀོད་ནས་
སྡིགས་མཛུབ་གཅིག་གིས་ཞིང་བཅུ་ཐལ་བར་རློག་པ་སོགས་རིམ་གཉིས་ཀྱི་རྟོགས་པ་མངོན་དུ་
གྱུར་ཅིང་། ལྷ་བསྙེན་ཚད་དུ་འཁྱོལ་བའི་དྲག་སྔགས་རྣལ་འབྱོར་གྱི་དབང་ཕྱུག་དམ་པ་མང་
དུ་བྱུང་ངོ། །གཞན་ཡང་ཕྱོགས་ཁ་གསུམ་གྱི་གོས་དཀར་ལྕང་ལོའི་རྒྱན་ཕྲེང་ཡོངས་སུ་འཛིན་
པའི་སྔགས་འཆང་རིག་པ་འཛིན་པ་རྣམས་ཀྱིས་ཟབ་ལམ་འཁོར་བ་དབྱིངས་སྒྲོལ་གྱི་སྒྲུབ་ཆེན་
སྨིན་གྲོལ་གླིང་གི་ཕྱག་ལེན་ལྟར་བསྙེན་སྒྲུབ་མཛད་པའི་ཚེ། ཁོང་གིས་རྒྱུད་ཀྱི་དགོངས་དོན་
ལྟར་འཆམ་དང༌སེར་སྦྲེང་སོགས་ངོ་མཚར་བའི་སྲོལ་ཀ་དངོས་གཙང་བཙུགས་ཡོད་པ་ལ།
ཁོར་ཡུག་ཏུ་འཁོད་པའི་དད་ལྡན་ལྷ་འབངས་རྣམས་ཀྱིས་གཙོས་ཕྱོགས་ཐམས་ཅད་ཀྱི་མཇལ་
མི་སྟོང་ཕྲག་དུ་མའི་འདྲེན་བྱེད་ཐང་གའི་རི་མོའི་རྗེས་སུ་འགྲོ་བར་གདོན་མི་ཟའོ། ། དེ་ནས་
རྡོ་བླ་རིན་པོ་ཆེས་གསུངས་ཤོག་བྱུང་བ་དང་བསྟུན་ད་ལོ་ངེད་ཀྱིས་སྔར་བཀའ་བཀྱོན་གནང་
ཚད་ཀྱི་རྙིང་མའི་བླ་མ་རྣམས་དང་ཐུགས་ཡིད་གཅིག་འདྲེས་བྱེད་དགོས་གསུངས་ནས
། བུ་
8ཆེན་ཆོས་དབྱིངས་སྟོབས་ལྡན་རྡོ་རྗེ་དང་ཀུན་བཟང་སྟོབས་ལྡན་དབང་པོ་རྣམ་གཉིས་ལ་
མཇལ་འཕྲད་གནང་ནས་གང་ཅིའི་བསླབ་སྟོན་གནང་། པདྨ་རང་གྲོལ་འདི་ངེད་ཀྱི་སྐལ་
ལྡན་སྙིང་གི་སློབ་བུ་ཡིན་གཤིས། ངེད་འདུག་རྒྱུ་ཡིན། ང་གདན་འདྲེན་བྱེད་རན་གསུངས་
པ་དང་བསྟུན་བུ་ཆེན་བླ་མ་པདྨ་རང་གྲོལ་ནས་བཀྲ་ཤིས་འཁྱིལ་བར་མ་ཎིའི་ཚོགས་དབུར་
གདན་དྲངས་པ་དང་དུས་ཐུག ཐམས་ཅད་ནས་བླ་སློབ་གཉིས་ཀྱིས་མཁྱེན་པར་གདོན་མི་ཟ་
ཞེས་དད་པ་སྐྱེས་སྐད། དེ་ལྟར་གདན་དྲངས་ནས་མཁྱེན་བརྩེ་རིན་པོ་ཆེའི་སྤྲུལ་སྐུ་ཚང་དང༌
བླ་མ་པདྨ་རང་གྲོལ་གཉིས་ཀྱིས་ཐོག་དྲངས། རེབ་གོང་ཞོ་འོང་རོང་འབྲོག་སོགས་ཀྱི་སྔགས་
པ་སུམ་བརྒྱ་ཙམ་ལ་ཆོས་འབྲེལ་དང་ལུགས་གཉིས་ཀྱི་བསླབ་བྱ་བསྩལ། པདྨ་རང་གྲོལ་ཚང་
ནས་ཆིབས་རྟ་སྒ་སྲབ་ཐོང་སྡོམ་བཅས་དང་བན་རྟ་བན་ཁལ་བཅས་བླ་ཆས་ཚང་མ་གོས་དར་
སོགས་འབུལ་ཆེན་ཕུལ། ཉིད་ཀྱི་ཞལ་ནས་གོས་དར་སོགས་ལ་དྲི་མས་མ་གོས་པ་དང་བླ་ཆས་
འདིའི་རྟེན་འབྲེལ་འགྲིགས་པས་ངེད་བླ་སློབ་གཉིས་སེལ་ཕྲ་མོ་ཙམ་ཡང་མ་ཤོར་སློབ་བུ་ཁྱོད་ལ་
འདི་ལྟ་བུའི་རྟགས་རྟེན་འབྲེལ་རེ་ཡང་རེ་ལ་འགྲིག་ཀྱང་འགྲིག་གསུངས། ཡང་གསུང་འཕྲོས་
200 -

ཀྱི་ཞོར་ལ་དམ་ཉམས་ཁ་ཤས་ཀྱིས་ང་ལ་བླ་མ་པདྨ་རང་གྲོལ་གྱིས་མ་ཎིའི་སྟེང་ནས་ཆང་མང་པོ་
བསྐྱིལ་ནས་ཐམས་ཅད་བཟི་ནས་ཞབས་འདྲེན་བྱེད་ཅིང་། ཀུན་གྱིས་གྲུབ་ཆས་བྱས་འདུག་
ཟེར་བ་ངས་བདེན་སྙམ། འདི་ན་འགྲིགས་ལམ་ཀུན་སྤྱོད་ཐམས་ཅད་གཙང་སང་ངེ་བ་
འདུག་སྟེ་ཆང་མེད་པ་མཐོང་ཚེ་ང་དགའ། དམ་ཉམས་ཕྲ་མ་མཁན་དེ་ཚོ་ཞེས་བཀའ་བཀྱོན་
གནང་ཞིང་བླ་སློབ་ཐུགས་ཡིད་གཅིག་ཏུ་འདྲེས། ཕེབས་ཁར་ཕྱིན་ཆད་ཁོང་ཕེབས་མི་ཐུབ།
རྗེས་ནས་ཆོས་རྒྱུན་སོགས་ལ་དོ་དམ་གནང་དགོས་ཚུལ་གསུངས་དགྱེས་ཉམས་ཀྱིས་ཕེབས།
དེ་ནས་དགུ་རོང་། འབུམ་ཟ་བུ་བརྒྱུད། བོད་བྱ་ཚང་། གནམ་རྫོང་། ཁམས་ར།
སྒོ་མེ། ལྡེའུ་ཚ་སོགས་སུ་ཕེབས་ནས་དབང་ལུང་གནང་སྐབས་ཤིག་དམ་སེལ་ཅན་འགའ་
དབང་གྲལ་དུ་འོངས་པའི་དམ་གྲིབ་ཀྱི་རྐྱེན་བྱས་སྐུ་ཅུང་ཟད་སྙུན་ཚུལ་བསྟན། བཀའ་ཆོས་
ཀྱི་སྐབས་གསུང་སྒྲོས་ཀྱི་ཞོར་ལ་ཁོང་ད་ལོ་ནས་མི་ཕེབས་དབོན་པོ་ཡོང་ན་ཆོག་གསུངས།
ཞལ་གསུང་དོགས་གཞི་ཅན་མང་པོ་གསུངས། ཨ་དར་ཆ་གའི་བཀྲ་ཤིས་ཕུན་ཚོགས་གླིང་གི་
ས་འདུལ་གནང་ཚེ་ནམ་མཁའ་འཇའ་འོད་ཀྱིས་གང་། ཁྲི་ཁ་ནས་བཞུགས་གདན་དང་
གསོལ་དཀར། བེ་རྩའི་ཨོ་རྒྱན་ཆོས་གྲགས་ཚང་ནས་དབུ་མནབ་བཞག་སྟེ་མ་འོངས་པ་སྤྲུལ་
སྐུ་རེས་རྗེས་སུ་འཛིན་པའི་རྟེན་འབྲེལ་ཡིན་གསུངས། དེ་ནས་འབུམ་ཟ་བུ་བརྒྱུད་སོགས་
སྔགས་པ་ཐམས་ཅད་ཀྱིས་བརྟན་བཞུགས་ཕུལ་ཡང་ཞལ་བཞེས་མ་གནང༌། དེ་ནས་གདན་
ས་ཁྱུང་དགོན་དུ་ཕེབས་ན་ཞེས་སྤྱང་ལུང་དང་རེབ་གོང་སྔགས་མང་ཐམས་ཅད་ཀྱིས་གདན་
འདྲེན་ཞུས་པར་རྟེན་བཞེངས་གྲུབ་ནས་རབ་གནས་མ་བྱས་པར་ཤི་རུང་མི་འགྲོ། ཁྱོད་ཚོས་
མཚམས་བསྙེན་སྒྲུབ་བསྲུང་བྱའི་དམ་ཚིག་སོགས་སྔར་ངས་གང་བཤད་ཀྱི་ཁ་ལེན་ཞེས་མནའ་
ཚིག་མ་ཕུལ་བར་མི་འགྲོ་གསུངས། དེ་ནས་རྟེན་བཞེངས་རྣམས་གྲུབ་རབ་གནས་གནང་ཚར་
རྗེས་ཐམས་ཅད་ཀྱིས་མཚམས་བསྙེན་སྒྲུབ་སོགས་སྔར་གང་གསུངས་ལྟར་བསྒྲུབ་ཅེས་དམ་
བཅའ་ཕུལ་ནས་ཁྱུང་དགོན་དུ་ཕེབས་ཁར་བུ་ཆེན་སྤྲེལ་ནག་མཚམས་པ་དང་གཟུངས་མ་
སོགས་ཀྱིས་ཆིབས་སྐྱེལ་བྱས་ཏེ། རི་བོ་ཆེའི་ཉག་ག་ནས་ཞལ་ཕྱིར་བསྒྱུར་ནས་ད་ཁྱེད་རྣམས་
ཀྱིས་རྟེན་འབྲེལ་གྱིས་འདི་ཕན་སྐྱེལ་མི་དགོས་ང་མྱུར་མོར་ཕེབས་རྒྱུ་ཡིན་ཞེས་ཕྱག་དབང་
གནང་ནས་ཕེབས། ལམ་སྐབས་རྣམས་ནས་ཀྱང་ཆང་མ་འཐུང་དུ་བ་མ་འཐེན་གཡང་གཞི་
མ་ལེན་མཚམས་སྒྲུབ་ལ་རེམ་ཞེས་དམ་བཅའ་སྒྲུབ་ཏུ་བཅུག དེ་ནས་སྤྱང་ལུང་སོགས་སྟོད་
སྨད་བར་གསུམ་གྱི་སྔགས་པ་ཐམས་ཅད་ནས་ངུ་ངག་གིས་མཆི་མ་ཕྱུང་སྟེ་ད་དུང་བཞུགས་
དགོས་ཞེས་བརྟན་བཞུགས་ཕུལ་ཚེ། འོ་ངེད་ཀྱི་ལུས་རྟེན་འདིས་ཁྱོད་ཚོ་ལ་ཕན་མི་ཐོགས་
ངའི་རྗེས་ནས་བདག་གི་རྣམ་ཐར་དང་མཐུན་ཞིང་གསུང་སྟེང་གནོན་མཁན་གྱི་བླ་མ་བཟང་པོ་
- 201 -

ཞིག་ཡོང་། དེའི་སྐབས་སུ་ངས་སྤྲུལ་བ་འབྱེད་རྒྱུ་ཡིན། རྒྱལ་ཚབ་བུ་ལ་འཁོར་དོགས་ཡོད།
མ་ཡི་ཞུན་ཐིག་སྤྱང་ཀིས་ལོན། ཞེས་ལུང་བསྟན་ཞིག་ཡོད་པས་གདན་ས་འདིར་ཡང་ངའི་
སྤྲུལ་སྐུ་མྱུར་དུ་འབྱུང༌། གཞན་ངའི་སྤྲུལ་སྐུ་ཡིན་ཟེར་བ་མང་པོ་བྱུང་ནས་ཕྱོགས་ཕྱོགས་ཀྱི་
ཆོས་རྒྱུན་མ་བཟུང་ན་ང་གཅིག་པུས་གོ་མི་ཆོད། ངའི་སྤྲུལ་སྐུ་ཙམ་དུ་མ་ཟད་སྐབས་དེ་དག་
ཏུ་བླ་དཔོན་ཆེ་དྲེགས་མི་ཆེན་མཚམས་པ་མང་པོའི་ཚུལ་བཟུང་ནས་ཡོང་ཆོག་ཅེས་སྤྱི་ཁྱབ་ཀྱི་
གསུང་འཕྲོས་གནང་ཞིང་སྐུ་མདུན་དུ་སུ་ཡང་ཡོང་མི་ཆོག་ཅེས་མཉམ་བཞག་ཁོ་ནར་བཞུགས་
ནས་ཞལ་ལན་མ་གནང་ཚེ་ཐམས་ཅད་ཀྱིས་ཁྱེད་ཅིས་ཀྱང་མི་བཞུགས་ན་ངེད་ཚོ་ལ་གང་ཅིའི་
བསླབ་བྱ། སྤྲུལ་སྐུ་རེ་ཕེབས་རྒྱུའི་གསལ་ཁ་སོགས་གནང་བར་ཞུ་ཞེས་ཞུས་པར། ངས་
ཕལ་བ་ལྟར་ཁ་ཆེམས་མང་པོ་མི་འཇོག གདུང་མཆོད་ལ་འབྱོར་ཀྱང་མི་དགོས། ཕྱག་རྒྱུ་
ཡོད་ཚད་ཨ་དར་ཆ་གའི་འདུ་ཁང་གི་འཐེབ་ཀྱིས། ངས་བཞེངས་པའི་ལྷ་ཁང་རྣམས་སུ་མར་
མེ་སོགས་མཆོད་འབུལ་གྱིས། སྤྲུལ་སྐུ་ནི་ངའི་ལྟ་སྤྱོད་དང་མཐུན་ཞིང་ང་ལྟར་བྱེད་མཁན་
ཞིག་ཡོང་ན་ངའི་སྤྲུལ་སྐུ་ཡིན། མིན་ན་སྤྲུལ་སྐུ་མིན། སྔར་ངས་གང་བཤད་ཀྱི་འགྲིགས་
ལམ་སོགས་ལ་ནན་ཏན་གྱིས་ཞེས་དགུང་ལོ་རེ་ལྔ་བཞེས་པའི་ཐོག་སྟེ། ལྕགས་མོ་སྦྲུལ་སྤྱི་
ལོ༡༨༢ ༡ལོའི་ཧོར་ཟླ་དྲུག་པའི་ཚེས་གཉིས་ཀྱི་ཕྱི་དྲོའི་ཆ་ལ་ཕྱག་གཉིས་པད་སྐོར་གྱི་ཕྱག་རྒྱ་
དང་མཉམ་བཞག་བྱས་ནས་གཟུགས་སྐུའི་བཀོད་པ་ཆོས་ཀྱི་དབྱིངས་སུ་བསྡུས་སོ། ། དེའི་
ཉིན་ཉེ་འཁོར་སློབ་མ་ཐམས་ཅད་སྙིང་ཐོན་འགྲོ་བ་ལྟ་བུའི་མྱ་ངན་གྱི་ཁུང་བུར་ཚུད་ནས་ནམ་
མཁའ་སོགས་ལ་ལྟ་རྒྱུ་མ་དྲན་ཡང་ཕན་ཚུན་གྱི་མཐོང་སྣང་ལ་ཁྱུང་དགོན་ཐད་ཀྱི་ནམ་མཁའ་
ནས་འབྲུག་སྒྲ་གྲགས་ནས་སྦྲང་ཆར་བབས་པའི་འཕྲོར་ནམ་མཁའ་གཡའ་དག་ཅིང་འཇའ་
འོད་ཐིག་ལེ་ཐིག་ཕྲན་གྱི་རྣམ་པ་མང་པོ་མཐོང་ནས་ཐམས་ཅད་ལ་བཅོས་མིན་གྱི་དད་པ་སྐྱེས་
སྐད། དེ་ནས་ཡུལ་དུས་བསྟུན་པའི་གདུང་མཆོད་རྒྱས་པར་ཕུལ། སྐུ་གདུང་ཞུགས་འབུལ་
སྐབས་ནམ་མཁའ་གཡའ་དག་ཅིང་འཇའ་འོད་ཐིག་ལེ་ཐིག་ཕྲན་གྱི་རྣམ་པ་མང་པོས་པུར་ཁང་
གི་ཕྱོགས་སུ་འཁྲིགས་ཤིང་ཕྱག་མགོ་མེས་མ་བསྣད་པར་བཞུགས་པ་དང་གདུང་རུས་ཀྱི་སྟེང་དུ་
ལཉྫ་དང་བརྡ་ཡིག་བོད་ཡིག་མང་པོ་བབས་པ་ཀུན་གྱི་མཐོང་སྣང་དུ་གྲགས་ཤིང་བླ་མ་སངས་
རྒྱས་དངོས་ཀྱི་དད་གུས་དག་སྣང་འཁྲུངས། སྐུ་གདུང་མཆོད་རྟེན་ལེགས་པར་གྲུབ་པའི་རྗེས་
སུ་ཡང་ཁོང་གི་ཐུགས་རྗེ་བྱིན་རླབས་ཀྱིས་སྐྱེ་ཕོ་མོ་རྣམས་ཀྱིས་དད་གུས་ཀྱི་སྒོ་ནས་ཚོགས་
བསགས་སྒྲིབ་སྦྱངས་སྨྱུང་གནས་བསྙེན་གནས་མ་ཎི་འདོན་པ་དང་། སྔགས་མང་རྣམས་ཀྱིས་
ངེས་འབྱུང་དང་སྐྱོ་ཤས་ཀྱི་སྒོ་ནས་བླ་མའི་གདན་ས་སོགས་ནས་མཚམས་བསྙེན་སྒྲུབ་མཛད་པ་
དང་། ཁྱད་པར་ལོ་རེ་བཞིན་མ་ཎིའི་ཆོས་ཐོག་མ་ཆད་པར་བཙུགས་པས་བླ་མའི་ཞབས་ཏོག་
- 202 -

བསྟན་འགྲོའི་མིག་རྐྱེན་མཆོག་ཏུ་གྱུར། ཁོང་གི་ཐུགས་བསྐྱེད་སྨོན་ལམ་ལྟར་སླར་ཡང་ཁྱུང་
དགོན་དང་དགུ་རོང་ཨ་དར་ཆ་ག་གསུམ་ནས་ཉི་ཟླ་ནོར་བུ་བཞིན་དུ་སྐུ་གསུང་ཐུགས་ཀྱི་སྤྲུལ་
སྐུ་གསུམ་འཁྲུངས་ནས་རང་རང་ཕྱོགས་ཀྱི་གདན་ས་རྣམས་བཟུང་ནས། ཆོས་བཞིན་མཛད་
པས་དད་ལྡན་གདུལ་བྱ་རྣམས་བདེ་སྐྱིད་ཀྱི་དཔལ་ལ་ལོངས་སྤྱོད་རྒྱུའི་སྐལ་བ་བཟང་བོ་བྱུང་
ངོ༌། །
སྨྲས་པ། འགྲོ་མགོན་ཞལ་དཀྱིལ་བཀོད་པ་དབྱིངས་སུ་བསྡུས། ། འགྲོ་ཀུན་མ་རིག་
ཐུན་གསུམ་རུམ་གནས་དུས། །འགྲོ་རྣམས་སྒྲོལ་ཕྱིར་ཡང་སྤྲུལ་ཉི་གཞོན་གྱིས། །འགྲོ་བའི་
མུན་བློ་བསལ་ནས་ངལ་གསོས་སོ། །
དེ་ནས་རབ་བྱུང་བཅུ་བཞི་བའི་ཆུ་ཕོ་རྟ་སྤྱི་ལོ ༡༨ ༢ ༢ ལོར་སྔ་འགྱུར་བསྟན་པའི་གསལ་
བྱེད་ཆེན་པོ་སྔགས་བཙུན་ཁྱབ་བརྡལ་ཀློང་ཡངས་རིན་པོ་ཆེ་ཁྱུང་དགོན་ནས་མཚན་དཔེའི་མེ་
ཏོག་བཞད། དེ་ནས་མི་རིང་བར་མཁས་གྲུབ་བྱེ་བའི་གཙུག་རྒྱན་དམ་པ་སྨིན་གླིང་ཁྲི་རིན་པོ་
ཆེས་ཐུགས་བརྟགས་དང་འབྲེལ་གྲུབ་པའི་དབང་ཕྱུག་ཆེན་པོ་དཔལ་ཆེན་ནམ་མཁའ་འཇིགས་
མེད་མཆོག་གི་ཡང་སྲིད་འཁྲུལ་མེད་དུ་ཐག་གིས་བཅད། དགུང་ལོ་ལྔ་བ་ལ་རེབ་གོང་སྟོད་
སྨད་བར་གསུམ་གྱི་སྔགས་འཆང་རིག་པ་འཛིན་པ་རྣམས་དང་། སྤྱང་ལུང་ལྷ་སྡེ་བཅས་པས་
གདན་སར་ཁྲི་སྟོན་མཛད། དགུང་ལོ་བཅུ་གསུམ་པ་ལ་རྣམ་འདྲེན་ཕྱག་ན་པདྨོ་ངུར་སྨྲིག་
གར་གྱི་རྣམ་པར་རོལ་བ་བྱ་བཏང་ཚོགས་དྲུག་རང་གྲོལ་སོགས་བཤེས་གཉེན་དམ་པ་མང་པོ་
བསྟེན་ནས་མདོ་སྔགས་གཞུང་ལུགས་རྒྱ་མཚོར་སྦྱངས་ནས་ནང་བྱན་ཆུད། ལོ་ཟླ་ཞག་མཐུད་
ཀྱིས་མཚམས་བསྙེན་སྒྲུབ་ལ་འབད་པས་ལྷག་པའི་ལྷའི་ཞལ་མཐོང་ནས་གྲུབ་པའི་གོ་འཕང་
མཐོན་པོར་གཤེགས། ནམ་རྒྱུན་རེབ་གོང་སྔགས་མང་གི་གཙོས་སློབ་བུ་རྣམས་ལ་གསུང་
མགུར་ཟབ་མོ་འདི་ལྟར་གནང་། སྟེང་ལྷ་ཡི་ཡུལ་ན་བདེ་སྐྱིད་ཆེ། ། སྔོན་དགེ་བ་བྱས་པའི་
འབྲས་བུ་ཡིན། ། ད་དགེ་བ་སྒྲུབས་ཤིག་སློབ་བུ་རྣམས། ། འོག་དམྱལ་བའི་ཡུལ་ན་སྡུག་
བསྔལ་ཆེ། ། སྔོན་ སྡིག་པ་བྱས་པའི་རྣམ་སྨིན་ཡིན། ། ད་སྡིག་པ་སྤོངས་ཤིག་སློབ་བུ་
རྣམས། །བར་ཡི་དྭགས་ཡུལ་ན་བཀྲེས་སྐོམ་ཆེ། ། སྔོན་སེར་སྣ་བྱས་པའི་རྣམ་སྨིན་ཡིན། །
ད་སེར་སྣ་མ་བྱེད་སློབ་བུ་རྣམས། །ཤར་ལུས་འཕགས་གླིང་ན་གཟུགས་བྱད་མཛེས། །སྔོན་
བཟོད་པ་བསྒོམས་པའི་འབྲས་བུ་ཡིན། ། ད་བཟོད་པ་སྒོམས་ཤིག་སློབ་བུ་རྣམས། ། ལྷོ་
འཛམ་བུ་གླིང་ན་དམ་ཆོས་དར། །སྔོན་ལྷ་ཆོས་ཉན་པའི་འབྲས་བུ་ཡིན། །ད་ཆོས་ཉན་གྱིས་
ཤིག་སློབ་བུ་རྣམས། །ནུབ་བ་ལང་སྤྱོད་ན་ལོངས་སྤྱོད་ཆེ། །སྔོན་སྦྱིན་པ་བཏང་བའི་འབྲས་
བུ་ཡིན། །ད་སྦྱིན་པ་ཐོངས་ཤིག་ཡོན་བདག་རྣམས། །བྱང་སྒྲ་མི་སྙན་ན་ཚེ་ཐག་རིང་། །
— 203 -

སྔོན་ཚེ་ཐར་བཏང་བའི་འབྲས་བུ་ཡིན། ། ད་ཚེ་ཐར་ཐོངས་ཤིག་སློབ་བུ་རྣམས། ། ཞེས་
གདམས་ཟབ་འགའ་རེ་མགུར་རྟ་ལ་དྲངས་ཏེ་གསུངས་སྐད། གསུང་རྩོམ་ཡང་འགྲོ་མགོན་
ཚོགས་དྲུག་རང་གྲོལ་གྱི་རྣམ་ཐར་ཕྱི་དུམ་དང་། འཕགས་མཆོག་འཁོར་བ་དབྱིངས་སྒྲོལ་གྱི་
བསྙེན་སྒྲུབ་ལས་གསུམ་གྱི་རྣམ་བཞག་སོགས་མང་ཙམ་མཆིས། སྔགས་མང་གི་འགྲིགས་ལམ་
ཀུན་སྤྱོད་ཀྱི་རིམ་པ་རྣམས་ཞིབ་རྒྱས་སུ་བཏང༌། དགུང་ལོ་སོ་བདུན་པ་རབ་བྱུང་བཅུ་བཞི་
བའི་ས་རྟ་སྤྱི་ལོ༡༨༥༨ 
ལོར་ངོ་མཚར་བའི་ལྟས་དང་བཅས་གཟུགས་སྐུའི་བཀོད་པ་ཆོས་་་
དབྱིངས་སུ་བསྡུས་སོ། །
དེ་ནས་སྐུ་ཕྲེང་གསུམ་པ་ཀུན་བཟང་འཇིགས་མེད་རྒྱ་མཚོ་མཆོག་ནི་རིག་འཛིན་རབ་
འཕེལ་ གླིང་ངམ་རྒྱལ་བོ་ཆུ་ཆལ་དུ། རབ་བྱུང་བཅུ་བཞི་བའི་ས་ལུག་སྤྱི་ལོ ༡༨༥༩ལོར་
མཆོག་སྤྲུལ་ཉི་མ་གཞོན་ནུ་སྐྱབས་གཅིག་མཐོང་བ་དོན་ལྡན་ཉིད་མངལ་གྱི་ཆུ་འཛིན་ལས་རྣམ་
པར་གྲོལ། ཁམས་རྫོགས་ཆེན་རིན་པོ་ཆེའི་སྐུ་ཕྲེང་བཞི་བས་བདག་ཅག་གི་དཔལ་ལྡན་བླ་མ་
དམ་པ་བཀའ་དྲིན་མཉམ་མེད་མཚན་བརྗོད་པར་དཀའ་བ་དེ་ཉིད་རེ་ཞིག་ཞིང་ཁམས་གཞན་
དུ་དགོངས་པ་གཏད་པས། འདི་ཕྱོགས་ཀྱི་བསྟན་པ་དང་སེམས་ཅན་གྱི་བདེ་སྐྱིད་ཆུ་དང་
བྲལ་བའི་པདྨོ་བཞིན་དུ་གྱུར་པ་ལ་ཐུགས་རྗེའི་གཟིགས་པ་ལྟ་བུར་མཛད་དེ་མཆོག་གི་སྤྲུལ་བའི་
སྐུ་ཡ་མཚན་ཁྱད་པར་ཅན་འདི་ག་ཀུན་ལ་མཐུན་སྣང་དུ་གྲུབ་པའི་རྟེན་འབྲེལ་སྨིན་པར་མཛད།
སྐུ་གཞོན་པའི་དུས་ནས་བཟུང་དམ་པའི་རང་བཞིན་གསལ་ཞིང་ཐུགས་ཡོན་མཆོག་ ཏུ་ཆེ།
ཞབས་དཀར་སྐུ་ཕྲེང་གཉིས་པ་ཐེག་མཆོག་བསྟན་པའི་ཉི་མ་དང་རྗེ་འཇིགས་མེད་བསམ་
གཏན་སོགས་གསར་རྙིང་རུས་མེད་ཀྱི་བླ་མ་མང་དུ་བསྟེན་ནས་མདོ་སྔགས་རྒྱུད་སྡེ་བཞི་ལ་
སོགས་པའི་ཐུན་མོང་དང་ཐུན་མོང་མ་ཡིན་པའི་ཤེས་བྱའི་རྒྱ་མཚོ་ལ་ཐོས་བསམ་དཔྱིས་ཕྱིན་
པར་མཛད་པས། ཐུགས་རྒྱུད་ལུང་རྟོགས་ཡོན་ཏན་གྱིས་གཏམས། མཁས་པའི་བྱ་བ་
འཆད་རྩོད་རྩོམ་གསུམ་ལ་ཐོགས་པ་མེད་ཅིང་། གདུལ་བྱ་རྗེས་སུ་འཛིན་པའི་ཐབས་ལ་
མཁས། ཁྱད་པར་དུ་ཐོས་པས་སྒྲོ་འདོགས་ཆོད་བསམ་པས་ཉམས་སུ་བཞེས། སྒོམ་པས་
གདེང་ཚད་རྙེད་དེ་མཁས་བཙུན་བཟང་གསུམ་གྱི་གྲགས་པ་རྒྱས། དེ་ལྟར་ཉམས་སུ་བླངས་
པ་མཐར་སོན་པས་འཁྲུལ་སྣང་གི་རྐྱེན་ཟད་པར་སྤངས་ནས། གཡོ་བྱེད་ཀྱི་རླུང་ཡང་་་་་
འགགས་ཏེ་ཡུལ་དང་ཡུལ་ཅན་དུ་སྣང་བ་མ་ལུས་པ་ཟད་དེ། ནང་དབྱིངས་གཞོན་ནུ་བུམ་པ་
སྐུར་གཞི་ལས་འཕགས་པའི་གཞི་སྣང་ཟུང་འཇུག་གདོད་མའི་དབྱིངས་སུ་མངོན་པར་བྱང་
ཆུབ་པའོ། ། རེབ་གོང་སྔགས་མང་གི་ཆོས་སྲིད་ལེགས་ཚོགས་ཀྱི་ཐད་ཐབས་མཁས་མཛད་
བཟང་གིས་དབུ་འཕང་རི་རྒྱལ་ལས་མཐོ་བར་མཛད་དོ། ། དགུང་ལོ་ང་གསུམ་པ་རབ་བྱུང་
— 204 -

བཅོ་ལྔ་བའི་ལྕགས་ཕག་སྤྱི་ལོ ༡༩༡ ༡ལོར་སྐུ་མྱ་ངན་ལས་འདས་པའི་ཚུལ་བསྟན་ཏོ། །
སླར་ཡང་སྐུ་ཕྲེང་བཞི་བ་བློ་བཟང་ལེགས་བཤད་ཉི་མ་མཆོག་ནི། རིགས་རུས་དང་ཆོ་
འབྲང་ཕུན་སུམ་ཚོགས་པ། ངོ་མཚར་མདོ་རྒྱུད་ཀྱི་གཞུང་ལ་མཁྱེན་རབ་རྒྱས་ཤིང་ཏིང་
འཛིན་རྫུ་འཕྲུལ་གྱི་དཔལ་ལ་མངའ་དབང་འབྱོར་བ། གསང་ཆེན་བསྟན་པའི་མངའ་བདག་
གྲུབ་མཆོག་སྣ་ཚོགས་རང་གྲོལ་སོགས་སྐུ་བལྟམས་པའི་སྡེ། ཡ་རབས་ཀྱི་སྲོལ་བཟང་མ་
ཉམས་གོང་འཕེལ་དུ་ཡོད་པ་དགུ་རོང་དུ་འབོད་པའི་ཡུལ་གྲོང་དུ་ཡབ་སྔགས་འཆང་གུ་རུ་ཐར་
དང་། ཡུམ་གཡང་མོ་བྱམས་གཉིས་ཀྱི་སྲས་སུ་རབ་བྱུང་བཅོ་ལྔ་བའི་བགྲང་བྱ་ཞེ་དྲུག་པ་ཆུ་
བྱི་སྤྱི་ལོ ༡༩༡༢ ལོར་ངོ་མཚར་བའི་ལྟས་ཕུན་སུམ་ཚོགས་པ་དང་མཆོག་སྤྲུལ་ཟླ་ཚེས་གསར་
བའི་ལང་ཚོ་བསྔགས་པར་འོས་པའི་ཡོན་ཏན་གྱི་ཚོགས་རྣམས་ལྷན་སྐྱེས་སུ་མངའ་བ་བདག་
ཅག་ལྷ་མིར་བཅས་པའི་འགྲོ་བ་མཐའ་དག་གི་མིག་གི་བདུད་རྩིར་བལྟམས་པ། ཆུ་ནང་གི་
པདྨོ་བཞིན་སྐུ་དང་ཡོན་ཏན་གྱི་མྱུ་གུ་ཉིན་རེ་བཞིན་བསྐྱེད་དྲག་པར་གྱུར་པའི་སྐབས་ལགས་པ།
དགུང་ལོ་གསུམ་གྱི་སྟེང་སྔགས་འཆང་གནམ་ལྷ་རྒྱལ་སོགས་རེབ་གོང་སྔགས་མང་གི་སྐུ་ཚབ་
ངོས་འཛིན་མཛད་དུ་ཕེབས་དུས་ཕྱག་ཕྲེང་སོགས་ངོས་འཛིན་མཛད་པས་དེར་འཁོད་རྣམས་
ཡིད་ཆེས་ཀྱི་དད་པ་ཐོབ། ཞབས་དཀར་སྐུ་ཕྲེང་གཉིས་པ་ཐེག་མཆོག་བསྟན་པའི་ཉི་མ་ཁོང་
གིས་དགུ་རོང་སྐུ་གོང་མའི་ཡང་སྲིད་དུ་ཐུགས་བརྟགས་བཅད། དགུང་ལོ་དྲུག་པར་གནམ་
ལ་གཟའ་སྐར་དང་ས་ལ་འཕྲོད་སྦྱོར་ཕུན་སུམ་ཚོགས་པ། བཀྲ་ཤིས་པའི་དགེ་མཚན་མ་ལུས་
པ་མངོན་དུ་གྱུར་པའི་ཉི་མ་ལ། ལུགས་གཉིས་ལ་མཁྱེན་དཔྱོད་མཁའ་ལྟར་ཡངས་པ་ཨ་
མགྲོན་མཆོག་སྤྲུལ་རིན་པོ་ཆེ་དང་། མི་བརྒྱུད་ཀྱི་རྩ་བ་བརྟན་ཅིང་། སྟོབས་ཀྱི་ཡལ་ག་
ཡངས་ཤིང་། མི་ཆོས་ཀྱི་གཏམ་ལ་མཁས་པ་སོགས་ཀྱི་ཕྱོགས་འདིར་མངོན་པར་མཐོ་བ་སྤྱང་
ལུང་དཔོན་པོ་ལྷ་འབངས་དང་བཅས་སྐུ་བདག་སྐུ་རྩ། རེབ་གོང་སྟོད་སྨད་བར་གསུམ་གྱི་བུ་
སློབ་གོས་དཀར་ལྕང་ལོའི་རྒྱན་ཕྲེང་རྣམ་པར་གཡོ་བའི་སྔགས་འཆང་རིག་པ་འཛིན་པ་རྣམས་
ཀྱིས་རྟ་བསུས། མཆོད་བསུས་གཉན་བསུས་ཀྱི་བཀོད་པ་ལྷ་དང་དྲི་ཟའི་འཇིག་རྟེན་གྱི་ངོ་
མཚར་ལ་ཅོ་འདྲི་བ་ལྟ་བུ་དང་བཅས་སྤྱན་དྲངས། ཡབ་རྗེ་གོང་མ་རིམ་བྱོན་གྱི་གདན་ས་ཁྱད་
པར་ཅན་གྱི་གཙུག་ལག་ཁང་གི་ཆོས་ཀྱི་གདན་ཁྲི་ལ་ཉེ་བར་བཀོད་དེ་འགྲོ་བ་མཐའ་དག་རྣམ་
པར་དགེ་བའི་མགོན་དང་བཅས་པའི་དགའ་སྟོན་དུ། ལེགས་འབུལ་གྱི་དངོས་པོ་གྱ་ནོམ་པ།
མཎྜལ་གྱི་བཤད་པ་ཚིག་བཀྲ་ལེགས་པ། ཉེ་དུ་རྩ་འཇིང་རྣམས་ལ་བཟང་གོས་ཀྱི་གྱོན་པ་
སོགས་གོ་བབས་དང་བསྟུན་པའི་དངོས་པོ་སྤམ་མཐོ་བ་དང་བཅས་གང་ཐད་ནས་ལེགས་ལམ་
ཆེ་ངེས་བྱས། དེ་ནས་བསྟན་པ་ལ་ཞུགས་ནས་ཐོས་བསམ་གྱིས་རྒྱུད་སྦྱངས་ཚུལ་ནི། ལམ་
205 -

གྱི་རྩ་བ་བཤེས་གཉེན་དམ་པ་བསྟེན་དགོས་པར་དགོངས་ནས། རྒྱལ་བའི་ཡོངས་འཛིན་ཆེན་
པོ་གཏེར་སྟོན་བསོད་རྒྱལ་རིན་པོ་ཆེའི་ཐུགས་སྲས་དཀྱིལ་འཁོར་རྒྱ་མཚོའི་མངའ་བདག་རྡོ་རྗེ་
སློབ་དཔོན་ཆེན་པོ་སྐྱབས་རྗེ་དམ་པ་པདྨ་དབང་ཆེན་རོལ་བའི་རྡོ་རྗེ་དང་། གདོད་མའི་རྒྱལ་
ས་ཟིན་པའི་ཀློང་ཆེན་ནམ་མཁའི་རྣལ་འབྱོར་པ་མཆོག་དང་། ངེས་གསང་ཐེག་པ་རིམ་
དགུའི་ཟབ་གནད་ལ་མངའ་བརྙེས་པའི་རིག་འཛིན་ཆེན་པོ་ཡག་བཟའི་ཨ་ཁུ་མཆོག་གྲུབ་ཚང་
དང༌། 
ཨ་རོལ་ལུང་རྟོགས་བསྟན་པའི་རྒྱལ་མཚན་སོགས་གསར་རྙིང་གི་བླ་མ་མང་དུ་བསྟེན་
ནས་དབང་ལུང་མན་ངག་མཐའ་ཡས་པ་གསན། ཁྱད་པར་དུ་རྡོ་གྲུབ་ཆེན་རིན་པོ་ཆེའི་སྤྲུལ་
སྐུ་ཐུབ་པ་ཚང་དང་། རིག་ལོ་ཚང་རྣམ་གཉིས་མཚོ་སྔོན་ཕྱོགས་སུ་ཕེབས་པ་དང་མཇལ་ཏེ་
རྫོགས་ཆེན་སྙིང་ཐིག་གི་དབང་ལུང་མན་ངག་མང་པོ་ཞུས། ཁྱུང་དགོན་མི་འགྱུར་རྡོ་རྗེ་གླིང་
གི་འདུ་ཁང་རྒྱ་བསྐྱེད་གནང་། གཉྫི་ར་སོགས་གསར་བཞེངས་ཀྱིས་མཚོན་སྐུ་གསུང་ཐུགས་
རྟེན་དང་མཆོད་རྫས་བཅས་གྲངས་མེད་པ་གསར་བསྐྲུན་མཛད། སྔགས་མང་གི་འགྲིགས་
ལམ་ཀུན་སྤྱོད་ཀྱི་རིམ་པ་དང༌། འདོན་རྟ་དབྱངས་གསུམ། གར་ཐིག་ཕྱག་གསུམ་སོགས་
དག་ཐེར་མཛད་ནས་ཤིན་ཏུ་ཞིབ་རྒྱས་སུ་བཏང༌། དགུང་ལོ་ཞེ་དྲུག་པ་མེ་བྱ་སྤྱི་་་་་
ལོ༡༩༥༧ལོར་དབུས་གཙང་དག་པའི་ཞིང་དུ་ཕེབས་ནས་ཇོ་ཤཱཀྱ་རྣམ་གཉིས་དང་རྒྱལ་བ་
ཡབ་སྲས་ལ་མཇལ། སྨིན་གླིང་ཁྲི་ཆེན་དང་མཁན་རིན་པོ་ཆེ། རྡོ་རྗེ་བྲག་རིག་འཛིན་ཆེན་
པོའི་སྤྲུལ་སྐུ། དེལ་མགོ་མཁྱེན་བརྩེ་རིན་པོ་ཆེ་སོགས་རྙིང་མའི་བླ་ཆེན་མང་པོ་ལས་སྔ་འགྱུར་
རྙིང་མའི་བཀའ་གཏེར་གྱི་དབང་ལུང་ཅི་རིགས་སུ་གསན། དགུང་ལོ་ཞེ་བདུན་པ་ས་ཁྱི་སྤྱི་
ལོ ༡༩༥༨ ལོར་རྟེན་གསུམ་མང་པོ་གདན་དྲངས་ཏེ་རང་ཡུལ་དུ་ཕེབས། དགུང་ལོ་ང་གཉིས་
པ་དང་རབ་བྱུང་བཅུ་དྲུག་པའི་ཆུ་ཡོས་སྤྱི་ལོ་ ༡༩༦༣ལོའི་ཧོར་ཟླ་བཅུ་གཉིས་པའི་ཚེས་བཅོ་
ལྔའི་ཉིན་རེ་ཞིག་ཞིང་ཁམས་གཞན་དུ་དགོངས་པ་གཏད་དོ། །
སྐུ་ཕྲེང་ལྔ་བ་ཨོ་རྒྱན་བདུད་འདུལ་ཁྲག་འཐུང་ཆེ་མཆོག་རྩལ་ནི་ལྡོང་ཤུལ་ཆེན་བཅོ་
བརྒྱད་ཀྱི་ནང་ཚན་མགོན་ཤུལ་དཔོན་སྐོར་དུ། གྲུབ་པའི་དབང་ཕྱུག་ཆེན་པོ་སྨན་ཚོང་བདེ་
ཆེན་མཆོག་དང་། ཊཀྐིའི་མཚན་རྟགས་ཚང་བའི་མ་ཡུམ་ཆེན་མོ་གཡང་ཁོ་རྣམ་གཉིས་ཀྱི་
གདུང་སྲས་སུ་རབ་བྱུང་བཅུ་དྲུག་པའི་ནང་ཚན་མེ་སྟག་སྤྱི་ལོ ༡༩༨༦ལོར་ངོ་མཚར་བའི་ལྟས་
དུ་མ་དང་བཅས་སྐུ་བལྟམས། དེ་ཡང་རྒྱལ་བ་ཐམས་ཅད་ཀྱི་སྐུ་གསུང་ཐུགས་མི་ཟད་པ་རྒྱུན་
གྱི་འཁོར་ལོ་སྒྱུ་འཕྲུལ་གྱི་དྲྭ་བར་ཤར་བ། སངས་རྒྱས་གཉིས་པ་པདྨ་སམ་བྷ་ཝ་དང་གཉིས་སུ་
མེད་པའི་གྲུབ་པའི་འཁོར་སྒྱུར་ཆེན་པོ། ཁྱབ་བདག་རྡོ་རྗེ་འཆང་དམིགས་པ་མེད་པའི་སྙིང་
རྗེ་ཆེན་པོ་དང་ལྡན་པ་རྗེ་བཙུན་བླ་མ་དམ་པ་ཨོ་རྒྱན་སྐུ་གསུམ་གླིང་བའམ་པདྨ་གཏུམ་དྲག་
— 206 -

བདུད་འདུལ་རྡོ་རྗེ་རོལ་བ་རྩལ་གྱིས་ཁྱུང་དགོན་སྐུ་གོང་མའི་སྤྲུལ་སྐུར་ཐུགས་བརྟགས་བཅད།
གཞན་ཡང་མེ་ལ་བུད་ཤིང་བསྣན་པ་བཞིན་རྒྱལ་བ་རིན་པོ་ཆེ་ནས་ཀྱང་བདེན་དཔང་གི་ཡི་གེ་
གསུམ་གནང་ཡོད་པ་དང་། དགུང་ལོ་དྲུག་པར་རེབ་གོང་སྔགས་མང་ཕུར་ཐོགས་སྟོང་དང་
དགུ་བརྒྱ། སྤྱང་ལུང་ལྷ་སྡེ་སོགས་ཀྱིས་ཆིབས་བསུ་དང་ཇ་ཐབ་རྒྱ་ཆེན་པོ་དང་བཅས་ཁྱུང་
དགོན་མི་འགྱུར་རྡོ་རྗེ་གླིང་གི་མི་འཇིགས་སེང་གེ་ཁྲི་འཕང་མཐོན་པོར་མངའ་བསྒྱུར་པས་
འཇིག་རྟེན་མཐའ་དག་ཡང་དག་པའི་མགོན་དང་བཅས་སོ་ཞེས་སྙན་པའི་སྒྲ་དབྱངས་སྲིད་
རྩེའི་བར་དུ་ཁྱབ་པར་གྱུར། ཐུགས་རྗེ་དང་འཕྲིན་ལས་བསམ་གྱིས་མི་ཁྱབ་པས་བསྟན་
འགྲོའི་དོན་མཛད་བཞིན་པར་བཞུགས་པ་འདི་གའོ། །
སྨྲས་པ། སྔོན་བྱུང་གཏམ་གྱི་གངས་ཆུའི་རྫིང་བུ་འདིར། །སྡེབ་ལེགས་ཚིག་གི་རླབས་
ཕྲེང་མ་མཆིས་ཀྱང་། ། ལྷག་བསམ་ཡན་ལག་བརྒྱད་ཀྱི་རོ་ལྡན་པས། ། བློ་གསལ་ངང་ཕྲུག་
དགའ་སྟོན་འགྱུར་ཡང་སྲིད། ། ཅེས་བར་སྐབས་ཀྱི་ཚིགས་སུ་བཅད་པའོ། །
རྩ་བའི་ལྔ་བ་ཞར་བྱུང་འཕྲོས་དོན་གྱི་རིམ་པ་ལ་གཉིས། དང་པོ་ལས་སྣེ་ཁག་གི་མཚན་
ཐོ་ལ་བསྟན་པ་ཡང་དར་ཡན་གྱི་མཚན་ཐོའི་རིམ་པ་ཆ་ཚང་དུ་མ་རྙེད་པས་འདིར་འོལ་ཚོད་དུ་
འགོད་པའི་ངལ་བ་མ་བྱས། གཉིས་པ་ཆོས་རྒྱུན་དགོན་ལག་གི་རིམ་པ་ནི་བཤད་ན་རྒྱ་ཆེ་
བགྲང་ན་གྲངས་མང་། བཤིག་ན་དོན་ཞིབ་པས་མི་སྤྲོ། སྐབས་སུ་བབ་པ་མཆོད་གཞིའི་སྡེ་
ནི། རེབ་གོང་ཕྱོགས་ཁ་གསུམ་དང༌། མགོན་ཤུལ། སོ་ནག དམེ་ཤུལ། རྒན་རྒྱའི་
རང་ངན། བསང་ཁོག་སྡེ་བ་ནག་སྟེ། སྡེ་བ་རོད། སོག་པོའི་ཐུ་མེད། ཨ་མ་རོད།
མཚོ་སྔོན་ཨ་ཙོག ཧོར་རྟིས་ཚང༌། ཤ་བྲང་། མཚོ་སྔོན་རྔ་རྒྱ་ཆུ་ཚལ། མཚོ་སྔོན་ཚ་ཁ།
སྤྱང་ལུང་རོང་འབྲོག་གཉིས་སོགས་རོང་འབྲོག་གི་ལྷ་སྡེ་མང་པོས་དགོན་པ་འདི་ལ་བསྙེན་
བཀུར་བྱེད་དགོས་པར་མ་ཟད་ཤར་བླ་བྲང་ནས་ཀྱང་ཉིན་གཅིག་ལ་བསྙེན་བཀུར་མཛད་པའི་
སྲོལ་ད་ལྟའི་བར་དུ་མ་ཉམས་པར་ཡོད་དོ། །
སྨྲས་པ། ཆགས་སྡང་དུག་བཅུས་སེམས་རྒྱུད་མྱོས་པ་ཡི། ། གནས་མིན་བསྟོད་པའི་
གླིང་བུས་སྐྱེ་རྒུའི་ཡིད། ། འཕྲོག་བྱེད་ཟོལ་སྦྱོར་ཙམ་མིན་དོན་གྱི་གནས། །ལུང་རིགས་ཚད་
མས་གྲུབ་བཞིན་ཅུང་ཟད་སྤྲོས། ། དེང་སང་བླུན་པོ་གྲགས་པའི་རྗེས་འབྲང་བ། ། རྣམ་
དཔྱོད་འདྲེན་བྱེད་ལྗོངས་པས་མཐོང་དཀའ་ཡང་། །སྙིང་པོའི་གཏམ་འདི་དགྱེས་པའི་དགའ་
སྟོན་དུ། ། སེམས་དོན་ཡོད་ན་ད་དུང་སྤྲོས་པས་ཆོག ། སྔོན་རབས་མཚོ་དང་ལྗོན་ཤིང་
བསྐྱོད་པའི་སྒྲའི། ། ངེས་པ་མ་འཚལ་ཅལ་བྱུང་དྲིལ་བསྒྲགས་པའི། ། གཏམ་འདིར་འགལ་
འཁྲུལ་ནོངས་པ་གང་མཆིས་པ། ། བློ་ལྡན་མཁས་པའི་ཚོགས་རྣམས་བཟོད་པར་མཛོད། །
- 207 -

བཀྲ་ཤིས་གང་ཞིག་རྩ་བརྒྱུད་བླ་མའི་བྱིན་རླབས་སྤྲིན་ལྟར་གཏིབས། ། བཀྲ་ཤིས་གང་ཞིག་ཡི་
དམ་ཞི་ཁྲོའི་དངོས་གྲུབ་ཆར་དུ་བསྙིལ། ། བཀྲ་ཤིས་གང་ཞིག་མཁའ་འགྲོ་ཆོས་སྲུང་འཕྲིན་
ལས་གློག་ལས་མྱུར། ། བཀྲ་ཤིས་གང་ཞིག་མཁའ་མཉམ་བསྟན་འགྲོའི་བདེ་སྐྱིད་དགུང་དུ་
སྤེལ། །ཕུན་ཚོགས་ལྔ་དང་ལྡན་པ་ནཱ་དའི་གཏམ། །ཕུན་ཚོགས་དད་པའི་དཔལ་དུ་ལེགས་
སྒྲོགས་པས། །ཕུན་ཚོགས་བསྟན་འགྲོའི་དཔལ་ཡོན་ཕྱོགས་དུས་ཁྱོན། །ཕུན་ཚོགས་འགྲིབ་
མེད་འཕེལ་བའི་རྒྱུར་གྱུར་ཅིག །
ཅེས་གསང་ཆེན་སྔ་འགྱུར་བསྟན་པའི་སྒྲུབ་སྡེ་ཆེན་པོ་ཁྱུང་དགོན་མི་འགྱུར་རྡོ་རྗེ་གླིང་
ཞེས་ཡོངས་སུ་གྲགས་པའི་བྱུང་བ་མདོ་ཙམ་བརྗོད་པ་དད་གུས་པདྨོ་བཞད་པའི་ཉིན་བྱེད་སྣང་
བ་ཞེས་བྱ་བ་འདི་ཉིད་ལྔ་བརྒྱའི་མུན་ཁྲོད་དུ་སྐྱེས་པའི་སོ་སྐྱེ་འཆིང་བ་ཀུན་ལྡན། སྲིད་གསུམ་
ཟས་ཀྱིས་འགྲངས་པའི་སྔགས་སྨྱོན་བླ་མ་ཚེ་རིང་གིས་ཁྱུང་དགོན་མི་འགྱུར་རྡོ་རྗེ་གླིང་གི་དབེན་
སྤྱིལ་དུ་སྦྱར་བ་འདིས་ཀྱང་ཀུན་ལ་ཕན་ཐོགས་པར་གྱུར་ཅིག ། ། ། སརྦ་མངྒ་ལཾ། །
208 -

༄༅། ། རྗེ་བཙུན་བླ་མའི་བཤགས་འགྲེལ་གྱི་ཟིན་བྲིས།
༄༅། ། ཨོཾ་སྭ་སྟི། ཆོས་དབྱིངས་དང་མཉམ་རྩེ་གསུམ་ཞི་དང་ཁྲོ། ། སྤྲོ་བསྡུའི་བྱེད་
པོ་ཀུན་ཁྱབ་གདོད་མའི་མགོན། ། ཁ་སྦྱོར་བདུན་ལྡན་སྒྱུ་འཕྲུལ་དྲྭ་བའི་དངོས། ། བླ་མ་རྡོ་
རྗེ་སེམས་དཔར་གུས་ཕྱག་འཚལ། །
དེ་ཡང་བཀའ་དྲིན་གསུམ་ལྡན་གྱི་རྩ་བའི་བླ་མ་དིལ་མགོ་མཁྱེན་བརྩེ་རིན་པོ་ཆེ་འགྱུར་
མེད་ཐེག་མཆོག་བསྟན་པའི་རྒྱལ་མཚན་དཔལ་བཟང་བོའི་ཞལ་སྔ་ནས་རྗེ་བཙུན་བླ་མའི་
བཤགས་འགྲེལ་ལ་ཉན་པའི་སྐལ་བཟང་ཐོབ་པ་རང་བློར་གང་ངེས་ཟིན་བྲིས་སུ་འགོད་པ་ལ་
གཉིས། བཤད་བྱའི་ཡན་ལག་དང་། བཤད་བྱ་དངོས་སོ། །
དང་པོ་ནི། བསགས་སྦྱང་སྤེལ་གསུམ་གྱི་གནད་བསྡུས་པ་ཡན་ལག་བདུན་པ་ལས་
སྡིག་པ་བཤགས་པའི་ཡན་ལག་ནི་འདི་ལྟར་བྱས་ཤིང་བསགས་པའི་སྡིག་ལྟུང་ཐམས་ཅད་མྱུར་
དུ་མ་བཤགས་ན་རྡུལ་གྱིས་གོས་པའི་མེ་ལོང་ལ་གཟུགས་བརྙན་མི་འཆར་བ་ལྟར་བྱང་ཆུབ་ཀྱི་
སེམས་དང་ཉམས་རྟོགས་སོགས་གང་ཡང་མི་སྐྱེ་སྟེ། ཕུར་བ་རྒྱུད་ལུགས་ལས་བཀའ་མའི་
ཡན་ལག་བརྒྱད་པའི་ནང་གསེས་སྡིག་པ་བཤགས་པའི་ཡན་ལག་ནི། དངོས་གྲུབ་ཆུ་བོ་
གཅོད་པའི་གེགས། །ཉེས་བྱས་མ་ལུས་བཤགས་པར་བགྱི། ། ཞེས་རྡོ་རྗེ་ཐེག་པའི་ལམ་ནས་
ཇི་ལྟར་འཐོབ་ཏུ་རུང་བའི་དངོས་གྲུབ་རྣམ་པ་གཉིས་པོ་གཟུགས་ཅན་གྱི་རྒྱན་དུ་བཀོད་ནས་དེ་
ལྟ་བུའི་དངོས་གྲུབ་ཀྱི་ཆུ་བོ་གཅོད་པའི་གེགས་ཆེན་པོར་གྱུར་པ་ནི་ལུས་ངག་ཡིད་གསུམ་གྱི་སྒོ་
ནས་ཉེས་པ་བྱས་པའི་དམ་སྡོམ་ཉམས་ཆག་ཡིན་ཏེ། ཕུར་བ་མྱང་འདས་ལས། དེ་ལྟར་
དམ་ལ་མི་གནས་ན། ། ས་བོན་མེ་ཡིས་ཚིག་པ་ཡིན། །ཏཱ་ལའི་ཤིང་གི་མགོ་བཅད་བཞིན། །
འབྲས་བུ་མེད་ཅིང་བརླག་པར་འགྱུར། ། ཞེས་པ་ལྟར་དམ་ཚིག་ཉམས་ན་བསྐྱེད་རྫོགས་ཀྱི་
ལམ་ལ་ཅི་ཙམ་འབད་ཀྱང་ཏཱ་ལའི་ཤིང་གི་མགོ་བོ་བཅད་པ་ལྟར་ཇི་ལྟར་འབད་ཀྱང་མི་སྐྱེ་བ་
དང་མཚུངས་པས་སྟོབས་བཞིའི་གནད་ལ་བརྟེན་ནས་བཤགས་དགོས་སོ། ། དེ་ལ་ཇི་ལྟར་
བཤགས་པ་ནི། སྦྱང་བྱ་སྡིག་པའི་སྒོ་དྲུག སྦྱོང་བྱེད་གཉེན་པོ་སྟོབས་བཞིས། སྦྱོང་ཚུལ་
སྦྱོར་དངོས་རྗེས་གསུམ་ཚང་བའི་སྒོ་ནས་བཤགས་དགོས་ལ། དང་བོ་སྡིག་པའི་སྒོ་དྲུག་ནི།
- 209 -

དུས་ནམ་གྱི་ཚེ། རྒྱུ་གང་གིས། སྦྱོར་བ་ཇི་ལྟ་བུས། རྣམ་པ་ཅི་འདྲ་བ། ཡུལ་གང་ལ་
བརྟེན་ནས། སྒོ་གང་ལས་སྡིག་པ་བྱས་ཤེ་ན། དུས་ནི་སྤྱོད་འཇུག་ལས། ཐོག་མ་མེད་
ལྡན་འཁོར་བ་ནས། ། ཚེ་རབས་འདིའམ་གཞན་དག་ཏུ། ། ཞེས་གསུངས་པ་ལྟར། ཐོག་
མ་མེད་ནས་ད་ལྟའི་བར་དུ། རྒྱུ་དང་ཉོན་མོངས་པས་ཀུན་ནས་བསླངས་ཏེ། སྦྱོར་བ་རང་
གིས་བྱས་པ་དང༌། གཞན་ལ་བྱེད་དུ་བཅུག་པ་དང༌། གཞན་གྱིས་བྱས་པ་ལ་རྗེས་སུ་ཡི་
རང་བས། རྣམ་པ་རང་བཞིན་དང་། བཅས་པའི་ཁ་ན་མ་ཐོ་བ་སྟེ་ཉེས་པའི་རྣམ་གྲངས་
མང་དུ་ཡོད་ཀྱང་སྡེ་ཚན་གྱིས་བསྡུས་ན་བཅས་རང་གཉིས་སུ་འདུ་ལ། རང་བཞིན་གྱི་སྡིག་པ་
ཞེས་སེམས་ཅན་སུས་བྱས་ན་སྡིག་པར་འགྱུར་བ་དང་། བཅས་ཞེས་པ་བཅས་ལྡན་གྱི་གང་
ཟག་གིས་བཅས་པ་དང་འགལ་བ་རྣམས་ཡིན་ལ། དེ་ལ་ཡང་མུ་བཞི་སྟེ་བཅས་ལྡན་དགེ་ཚུལ་
དགེ་སློང་ལྟ་བུས་སེམས་ཅན་གྱི་སྲོག་བཅད་པ་ལྟ་བུ་བཅས་རང་གཉིས་ཀ་ཡིན་པ་དང་དེས་རྩྭ་
སྔོན་བཅད་པ་དང་ཕྱི་དྲོའི་ཁ་ཟས་ལྟ་བུ་བཅས་ སྡིག་ཡིན་ལ་ རང་བཞིན་མ་ཡིན་ པ་དང་།
སྐྱབས་སྡོམ་ཙམ་ཡང་ཞུས་མ་མྱོང་བའི་གང་ཟག་གིས་སེམས་ཅན་གྱི་སྲོག་བཅད་པ་ལྟ་བུ་རང་
བཞིན་གྱི་ཁ་ན་མ་ཐོ་བ་ཡིན་ལ་བཅས་པ་མ་ཡིན་པ་དང༌། དེས་རྩྭ་སྔོན་བཅད་པ་ལྟ་བུ་བཅས་
རང་གཉིས་ཀ་མ་ཡིན་པ་ལྟ་བུ། ཡུལ་ནི་མཆོག་གསུམ་དང་ཕ་མ་ལ་སོགས་པས་མཚོན། སྒོ་
ནི་ལུས་ངག་ཡིད་གསུམ་པོས་བྱས་པའོ། ། དེ་ལྟར་སྦྱང་བྱ་སྡིག་པའི་སྒོ་དྲུག་པོ་ངོས་ཟིན་པར་
བྱས་ནས། དེ་སྦྱོང་བྱེད་ཀྱི་ཐབས་ནི་གཉེན་པོ་སྟོབས་བཞིའི་སྒོ་ནས་ཏེ། དེ་ཡང་མི་དགེ་
བའི་ལས་བྱས་པ་ལ་ངོ་ཚ་འཇིགས་སྐྲག་དང་བཅས་པས་བཟའ་བཏུང་ཡང་ཡི་གར་མི་འོང་བ་
ཙམ་གྱི་འགྱོད་པ་ཆེན་པོ་སྐྱེ་བ་ནི་རྣམ་པར་སུན་འབྱིན་པའི་སྟོབས། སྡིག་པའི་གཉེན་པོར་སྒོ་
གསུམ་གྱི་དགེ་བ་སྤྱི་དང་། བྱེ་བྲག་ཏུ་དགེ་བཅུ་ཁྱད་པར་བའི་ཕྱོགས་ལ་བརྩོན་པ་གཉེན་པོ་
ཀུན་ཏུ་སྤྱོད་པའི་སྟོབས། ཕྱིན་ཆད་སྲོག་ལ་བབས་ཀྱང་སྡིག་པའི་ལས་མི་བསྒྲུབ་སྙམ་དུ་སྙིང་
ནས་དམ་བཅའ་ཞིང་སྡོམ་སེམས་ལེན་པ་སོར་ཆུད་པའི་སྟོབས། མཆོག་གསུམ་ལ་སྐྱབས་སུ་
འགྲོ་བ་དང་བྱང་ཆུབ་ཏུ་སེམས་བསྐྱེད་པ་རྟེན་གྱི་སྟོབས་ཏེ་ཆོས་བཞི་བོ་དེ་དག་དང་ལྡན་ན་ཉི་
མས་མུན་པ་དྲུངས་ནས་འབྱིན་པ་བཞིན་ སྡིག་པ་ཐམས་ཅད་སྦྱངས་ཤིང་དག་པའི་ཐབས་
མཆོག་ཏུ་གྱུར་པ་ཡིན་གྱི། གཞན་དུ་ན་ཁ་ནས་བཤགས་པའི་ཚིག་མཐོལ་ལོ་འཆགས་སོ་མི་
འཆབ་པོ་མི་སྦེད་དོ་ཕྱིན་ཆད་སྲོག་ལ་བབ་ཀྱང་སྡོམ་ལགས་སོ་ཞེས་བརྗོད་ཀྱིན་སེམས་ལ་འགྱོད་
སྡོམ་གང་ཡང་མེད་པར་གཡེང་ཞོར་འཁྲུལ་ཞོར་རྩེད་བཞིན་དགོད་བཞིན་ཆགས་སྡང་ལ་
སོགས་པའི་རྣམ་རྟོག་སྣ་ཚོགས་ཀྱི་རྗེས་སུ་འབྲང་བཞིན་དུ་ལྟུང་བཤགས་དང་ཡིག་བརྒྱ་དྲི་མེད་
བཤགས་རྒྱུད་ལ་སོགས་པ་གྲངས་མང་པོ་བཏོན་ཀྱང་གསུང་རབ་བཀླགས་པའི་ཕན་ཡོན་གྱིས་
— 210 -

སྡིག་ལྟུང་ཅུང་ཟད་སྲབ་པར་འགྱུར་བ་མ་གཏོགས་ཡོངས་སུ་དག་པར་འགྱུར་བ་མ་ཡིན་པས་
སྡིག་བཤགས་ལ་སོགས་པ་དགེ་བའི་ཕྱོགས་གང་ཡིན་ཀྱང་གནད་དུ་འགྲོ་ངེས་བྱེད་པ་གལ་ཆེ་
གསུངས།
དེ་ལ་ཇི་ལྟར་སྦྱོང་བའི་ཚུལ་ནི། སྦྱོར་བ་སངས་རྒྱས་དང་བྱང་ཆུབ་སེམས་དཔའི་
ཚོགས་དཔག་ཏུ་མེད་པ་མདུན་གྱི་ནམ་མཁར་བསམ་ལ། སྐྱབས་སུ་འགྲོ་བ་དང་ཕྱག་འཚལ་
ཞིང་མཆོད་པ་འབུལ་བ་ལ་སོགས་པ་སྔོན་དུ་འགྲོ་བས། དངོས་གཞི་ཇི་སྐད་བཤད་པའི་
སྟོབས་བཞི་ཚང་བའི་སྒོ་ནས་ཕུང་བོ་གསུམ་པ་དང༌། བཟང་སྤྱོད་སོགས་བཤགས་ཚིག་་
རྣམས་བརྗོད་དེ་བཤགས་པར་བྱའོ། ། རྗེས་སུ་ནི་ཚོགས་ཞིང་གི་ལྷ་ཚོགས་རྣམས་ལས་འོད་
ཟེར་དཔག་ཏུ་མེད་པ་འཕྲོས་ནས་རང་གཞན་སེམས་ཅན་ཐམས་ཅད་ལ་ཕོག་པས་ཉི་མས་བ་མོ་
ཞུ་བ་བཞིན་སྡིག་སྒྲིབ་ཉེས་ལྟུང་ཐམས་ཅད་ལྷག་མེད་དུ་སངས་ཀྱིས་དག་པར་བསམས་ནས་
དགའ་བ་བསྒོམ་མོ། །
གཉིས་པ་སྐབས་སུ་བབ་པའི་བཤད་བྱ་དངོས་ནི་རྒྱུན་བཤགས་ཁྱེར་བདེ་བའི་བཤགས་
ཡུལ་བྱིན་རླབས་ཀྱི་རྩ་བ་བླ་མ་སྟེ། རྗེ་བཙུན་བླ་མ་རྣམས་ཀྱི་སྤྱན་ལམ་དུ། ཡོ་བྱད་འབྱོར་
ཚོགས་ཆུང་བ་མཐོལ་ལོ་བཤགས། ཞེས་གསང་སྔགས་རྡོ་རྗེ་ཐེག་པའི་སྒོར་ཞུགས་པའི་རྣལ་
འབྱོར་ཕོ་མོ་རྣམས་ཀྱིས་རྗེ་དཔོན་རྒྱལ་བོ་ལྟར་བཀུར་བའི་གནས་སུ་གྱུར་ཅིང་བརྒྱུད་པ་གསེར་
གྱི་ཉག་ཐག་ལ་དམ་སེལ་གྱི་གཡའ་ཡིས་མ་གོས་པ་སྟེ། ཇི་སྐད་དུ། མཁའ་ལ་རིག་འཛིན་
བརྒྱུད་པའི་གྲལ་མ་ཞིག བར་དུ་སྨན་རཀ་བདུད་རྩིའི་མཚོ་མ་བསྐམས། ས་ལ་དཀྱིལ་
འཁོར་སྒྲུབ་པའི་བཀྲགས་མ་ཡལ། དམ་ཉམས་དང་འདྲེས་ཁྱེར་གྱིས་བསླད་མ་ཞུགས་པས་
རིགས་ཀྱིས་བཙུན་པ་དང་། ལུང་རྟོགས་ཡོན་ཏན་གྱི་ཁུར་ལྕི་ཞིང་བློ་སྣ་གོང་ནས་གོང་དུ་ཁྲིད་
པའི་བླ་མ་རྡོ་རྗེ་སློབ་དཔོན་རྣམས་ཀྱི་སྤྱན་ལམ་དུ། དབང་སོགས་ཆོས་ཀྱི་ཡོན་དུ་མཎྜལ་དང་
ཟང་ཟིང་གི་ཡོ་བྱད་དེ་དངོས་པོའི་འབྱོར་བའི་རྒྱུ་ཚོགས་ཆུང་བ་སྟེ་ཉུང་ཞིང་ངན་པ་ཕུལ་བ་
ཐམས་ཅད་མཐོལ་ལོ་བཤགས་སོ་ཞེས་བཤགས་སྡོམ་བྱེད་པ་གལ་ཆེ་སྟེ། དེ་ཡང་སྔོན་བདག་
ཅག་གི་སྟོན་པས་ཀྱང་སློབ་པ་ལམ་གྱི་སྐབས་སུ་ཆོས་ཚིགས་བཅད་རེ་གསན་པའི་ཕྱིར་སྐུ་ལུས་
ལ་ཤའི་ཀོང་བུ་བྲུས་ཏེ་འབྲུ་མར་གྱི་སྡོང་བུ་ སྟོང་བཙུགས་པ་དང་། སྐུ་ལུས་མེ་ དོང་དུ་
མཆོངས་པ་དང་། ལུས་ལ་ལྕགས་ཀྱི་གཟེར་བུ་སྟོང་བཏབ་པ་སོགས་དཀའ་བ་བརྒྱ་ཕྲག་གི་སྒོ་
འཕགས་པ་རྟག་ཏུ་ངུས་བྱང་ཆུབ་སེམས་དཔའ་ཆོས་འཕགས་་
ནས་ཆོས་ཞུས་པ་དང༌། 
བསྟེན་ཕྱིར་གཞན་ལ་སྐུ་ཤ་བཙོངས་པ་དང༌། ཆོས་རྒྱལ་མེས་དབོན་རྣམས་ཀྱིས་གསེར་ཤ་
བའི་རླུད་བུ་གང་རེ་དང་བྲེ་ལ་གཞལ་ནས་ཆོས་ཞུས་ན་རང་རེས་བླ་མ་དང་ཆོས་ལ་མཆོད་
- 211 -

བཀུར་མི་བྱེད་པ་འདི་བླ་མ་སངས་རྒྱས་དངོས་ཀྱི་འདུ་ཤེས་དང༌། ཆོས་ལ་རྩིས་ཆེན་མ་བྱས་
པའི་རྟགས་རེད། 
ལར་ཐ་མལ་སྣང་ཞེན་སྤངས་པའི་གཟིགས་ངོར་བླ་མ་སངས་རྒྱས་སུ་
འཆར་ཡང་། 
ད་ལྟ་རང་ལ་སངས་རྒྱས་སུ་མི་སྣང་བ་ནི་ཐ་མལ་སྣང་ཞེན་གྱི་དྲི་མ་མ་སྤངས་
པའི་དབང་གིས་རེད་སྙམ་དུ་རང་སྐྱོན་ངོས་ཟིན་པ་གནད་དུ་ཆེ
། གཞན་ཡང་བླ་མ་ལ་མིའི་
འདུ་ཤེས་སྐད་ཅིག་ཙམ་སྐྱེས་པས་ཀྱང་དངོས་གྲུབ་ལོ་ཟླར་འགྱང་བར་གསུངས་སོ
དེ་ནས་བཤགས་ཡུལ་དངོས་གྲུབ་ཀྱི་རྩ་བ་ཡི་དམ་སྟེ། ཡི་དམ་ལྷ་ཚོགས་རྣམས་ཀྱི་སྤྱན་
ལམ་དུ། ། མངོན་རྟོགས་སྤོང་ལེན་བགྱིས་པ་མཐོལ་ལོ་བཤགས། ། ཞེས་མོས་པའི་ལྷ་དང་
བབས་པའི་ལྷ་དང་ལྷག་པའི་ལྷ་ཞེས་གྲགས་པའི་ཡི་དམ་ཞི་ཁྲོའི་ལྷ་ཚོགས་རྣམས་ཀྱི་སྤྱན་ལམ་
དུ་ཡི་དམ་གྱི་ལྷ་ལ་རང་རྒྱུད་དུ་བལྟས་པའི་དབང་གིས་མཆོག་དམན་ནམ་བཟང་ངན་ཕྱེས་ནས་
མངོན་རྟོགས་ཏེ། 
ཡི་དམ་གྱི་བསྐྱེད་ཆོག་གམ་སྒྲུབ་ཐབས་ཀྱི་རིམ་པ་འགའ་ཞིག་སྤོང་ཞིང་
འགའ་ཞིག་ལེན་པར་བགྱིས་ཏེ་དམ་བཅའ་མ་བརྟན་པའི་དབང་གིས་དམ་ཚིག་ཉམས་ཆག་
བྱུང་ བ་ ཐམས་ ཅད་ མཐོལ་ལོ་བཤགས་ སོ་ ཞེས་ དང་། དེས་ན་རྒྱུད་ སྒྲུབ་ དང་འབྲེལ་ བ།
སྒྲུབ་ཐབས་ཆོག་སྒྲིག་དང་འབྲེལ་བ། ཆོག་སྒྲིག་ཕྱག་བཞེས་དང་འབྲེལ་བ། ཕྱག་བཞེས་བླ་
མ་བརྒྱུད་པའི་མན་ངག་དང་འབྲེལ་བའི་སྒོ་ནས་ཡི་དམ་གྱི་ལྷ་གང་སྒྲུབ་པ་དེ་ཉིད
། རྒྱལ་བ་
རབ་འབྱམས་ཀྱི་ངོ་བོ་ཡིན་པའི་ངེས་ཤེས་དང་ལྡན་པས་སྤང་བླང་མི་བྱ་བར་འབད་དགོས་ཏེ
དགོངས་འདུས་ལས། 
རྒྱལ་བ་གཅིག་སྒྲུབ་ཐམས་ཅད་མ་བསྒྲུབས་འགྲུབ༔ 
དེ་ཕྱིར་སྤོང་
ལེན་མེད་པར་གཅིག་ལ་འབད 
སྤོང་ལེན་བློ་ཡིས་མང་བོ་བརྩམས་གྱུར་ཀྱང༔ 
གཅིག་
ཀྱང་མི་འགྲུབ་ཨ་ཐང་ཆད་པའི་རྒྱུ༔ ཞེས་དང་། མི་ཕམ་འཇམ་དབྱངས་རྣམ་རྒྱལ་གྱི་
ཞལ་ནས། བཀའ་རྒྱུད་ལུང་མན་ངག་གི་ཆོས་དང་། གཏེར་རྙིང་ཚད་ལྡན་རྣམས་མ་ནུབ་
པར་སྤེལ་ཐུབ་ན། 
དེར་མ་འདུས་པའི་དོན་ཟབ་མོ་དང་ལས་སྒྲུབ་ཐབས་ཁྱད་འཕགས་ཕན་
ངེས་ཅང་མ་མཐོང་བས། 
མི་རེའི་ཆོས་ལུགས་འཛིན་པ་འདི་ཆག་བཞག་མེད་པའི་ལུགས་སུ་
འགྱུར་བས་བསྟན་རྙིང་གི་གྲུབ་མཐའ་འཛིན་སྐྱོང་སྤེལ་གསུམ་བྱེད་པ་གལ་ཆེ་ཞེས་གསུངས
དེས་ན་དེང་སང་འགའ་རེས་རང་གི་ཕ་མེས་ཡང་མེས་སོགས་སྔོན་རབས་དམ་པ་དུ་མས་དུས་
ཡུན་རིང་བོར་བསྙེན་ཅིང་བསྒྲུབ་པའི་ཡི་དམ་དང་ཆོས་སྲུང་སོགས་རྒྱབ་ཏུ་བོར་ཏེ་ལྷ་གསར་
ཆོས་གསར་དག་བསྟེན་ཁུལ་བྱེད་པ་ནི་དངོས་གྲུབ་མི་འབྱུང་བའི་ཁར
། བཀྲ་མི་ཤིས་པ་དང་
འཚུབ་ལྷོང་སོགས་འབྱུང་བའི་གཞི་སྟེ། ཇི་སྐད་དུ། གསར་རྙིང་གྲུབ་མཐའི་ཆོས་ལུགས་
ནི། །ཡབ་མེས་དུས་ཀྱི་སྲོལ་གང་ཡིན། ། དེ་ཉིད་ཁོ་ན་གཙོ་བོར་འཛིན། །གཞན་དུ་གྱུར་ན་
མི་བདེ་འཕེལ། ། ཞེས་གསུངས་སོ། །
- 212 -

བཤགས་ཡུལ་འཕྲིན་ལས་ཀྱི་རྩ་བ་མཁའ་འགྲོ་སྟེ། མཁའ་འགྲོ་སྡེ་བཞི་རྣམས་ཀྱི་སྤྱན་
ལམ་དུ། ཁས་བླངས་དམ་བཅས་ཉམས་པ་མཐོལ་ལོ་བཤགས། ཞེས་མཁའ་འགྲོ་སྡེ་བཞི་ནི།
སྤྱིར་རྡོ་རྗེ་མཁའ་འགྲོ་བླ་མ། ཡེ་ཤེས་མཁའ་འགྲོ་ལོངས་སྐུ། ལས་ཀྱི་མཁའ་འགྲོ་སྤྲུལ་སྐུ།
དམ་ཚིག་མཁའ་འགྲོ་རིག་འཛིན་ཕོ་མོ། ཤ་ཟ་མཁའ་འགྲོ་གནས་ཡུལ་དུར་ཁྲོད་ཀྱི་ཞིང་སྐྱོང་
རྣམས་ལ་མཁའ་འགྲོ་སྡེ་ལྔར་གྲགས་པ་ལྟར་ན་བླ་མ་སྔོན་དུ་སོང་བས་ལྷག་མ་མཁའ་འགྲོ་སྡེ་
བཞི། ཡང་ན། དམ་ཚིག་མཁའ་འགྲོ འཇིག་རྟེན་མཁའ་འགྲོ ཤ་ཟ་མཁའ་འགྲོ
སྣ་ཚོགས་མཁའ་འགྲོ་སྡེ་བཞི་བོ་རྣམས་ཀྱི་སྤྱན་ལམ་དུ། གསང་སྔགས་རྡོ་རྗེ་ཐེག་པའི་སྒོར་
ཞུགས་པའི་རྣལ་འབྱོར་ཕོ་མོ་རྣམས་ཀྱིས་རྩ་བ་དང་ཡན་ལག་གི་དམ་ཚིག་རྣམས་ཁས་བླངས་
ཤིང་དམ་བཅས་ལ་འགལ་ཉམས་འདས་རལ་གྱི་ཉམས་ཆག་ཅི་མཆིས་པ་ཐམས་ཅད་གནོང་
འགྱོད་དྲག་པོས་བསྐང་ཞིང་མཐོལ་ལོ་བཤགས་སོ་ཞེས་དང་། གཞན་ཡང་། སྔགས་ཀྱི་
སྡོམ་པ་དབང་གིས་ཐོབ་ཀྱང་དམ་ཚིག་མ་བསྲུངས་ན་ཕན་ལས་གནོད་ཚབས་ཆེ་བས་དེ་ཉིད་
དག་དགོས་པ་ཡིན། གསང་སྔགས་ཀྱི་དམ་ཚིག་ནི་སྦྲུལ་སྨྱུག་དོང་དུ་བཅུག་པ་ལྟར། དམ་
ཚིག་བསྲུང་ན་ཡར་གྱི་ཟང་ཐལ་ཞིང་ཁམས་དང་། དམ་ཚིག་ཉམས་ན་མར་གྱི་ཟང་ཐལ་རྡོ་རྗེ་
དམྱལ་བ་གཉིས་ལས། བར་དུ་འགྲོ་བའི་ལམ་ཁ་གསུམ་པ་ཞིག་མེད་པས་ན་དམ་ཚིག་ནི་སྲོག་
དང་བསྡོས་ཏེ་བསྲུང་བར་བྱ་དགོས། དེ་ལ་རྣམས་གྲངས་མང་དུ་གསུངས་ཀྱང་རྩ་བ་བླ་མ་
བསྟེན་ནས་བཀའ་འགལ་ཐུགས་དཀྲུགས་མེད་པ། སྲོག་གཅོད་ལ་འཛེམ་པ། ཚེས་བཅུ་
ཉེར་ལྔ་མ་ཆག་པ། ཆང་དང་དུ་བ་སོགས་གཏན་ཁྲིམས་བྱེད་པ། གྲོང་ཆོག་དང་ཁེ་ཚོང་མི་
བྱེད་པ། ཡ་རབས་ཀྱི་སྤྱོད་པ་ལས་མཐའ་མིའི་ལད་མོ་མི་བྱེད་པ། རྩ་གསུམ་གང་རུང་གི་
བསྐྱེད་བཟླས་རྫོགས་གསུམ་ལ་ཉམས་ལེན་ཅི་ནུས་བྱས་ན་སྙིགས་དུས་ལ་དཔག་པའི་སྔགས་
ཚད་ལྡན་ཡིན་པ་བླ་མ་བརྒྱུད་པའི་ཞལ་ལས་ཐོས་ཞེས་སྔགས་པ་རྣམས་ལ་ཕན་པའི་ཞལ་
གདམས་བདུད་རྩིའི་དགའ་སྟོན་ལས་གསུངས་སོ
ཡང་བཤགས་ཡུལ་འཕྲིན་ལས་ཀྱི་རྩ་བ་ཆོས་སྐྱོང་སྟེ། ཆོས་སྐྱོང་སྲུང་མ་རྣམས་ཀྱི་སྤྱན་
ལམ་དུ། །གཏོར་མ་ལོ་ཟླར་འགྱངས་པ་མཐོལ་ལོ་བཤགས། །ཞེས། ཕོ་མོ་མ་ནིང་སྟེ་རྒྱུད་
གསུམ་གྱིས་བསྡུས་པའི་ཆོས་སྐྱོང་དམ་ཚིག་ཅན་ཅི་བསྒོ་བའི་བཀར་ཉན་པ་ཡེ་ཤེས་དང་ལས་
དང་འཇིག་རྟེན་གྱི་དྲེགས་པ་དཀར་ཕྱོགས་ལ་དགའ་བའི་ཆོས་སྐྱོང་སྲུང་མ་རྣམས་ཀྱི་སྤྱན་ལམ་
དུ། བྱང་ཆུབ་གྲུབ་པའི་བར་ཆད་ཀྱི་འཚེ་བ་ཀུན་བསལ་ནས་མཐུན་རྐྱེན་ཡིད་ལ་རེ་བའམ་
སྨོན་པ་མཐའ་དག་འགྲུབ་པ་དང་། བསྟན་པ་བསྲུང་བའི་ཆེད་དུ་ཕྱི་ནང་གསང་གསུམ་གྱི་
གཏོར་མ་རྒྱུན་པར་མི་གཏོང་བར་ལོ་དང་ཟླ་བར་འགྱངས་པ་སྟེ་ཆག་ལུས་ཤོར་བར་གྱུར་པ་
- 213 -

ཐམས་ཅད་མཐོལ་ལོ་བཤགས་སོ་ཞེས་པ་སྟེ། དེས་ན་སྐབས་འདིར་གཏོར་མའི་རྣམ་གཞག་
ཅུང་ཟད་སྤྲོ་ན། འདི་ལྟར་གཏོར་མའི་རྒྱུ་བཟང་བ་དངོས་གཙང་བ། བཀོད་ལེགས་པ་
རྣམས་ གལ་ཆེ་ བར་ གསུངས་ པས། གཏོར་མའི་ རྒྱུ་དེ་ ཉིད་ལོག་འཚོས་ བསྒྲུབ་ པ་ དང་།
ངན་སྙིགས་སོགས་མ་ཡིན་པའི་རྒྱུ་བཟང་བོའི་ཕུད་ལ། གཙང་སྦྲ་དང་ལྡན་པས་དང་པོ་
དཀར་གསུམ་ཅུང་ཟད་བསྲེས་ནས་ལྷ་བཤོས་བྱ། གཏོར་ཟན་ལ་དམ་སེལ་མེད་པའི་བདུད་
རྩིའི་ཕུར་མ་དང་། དཀར་གསུམ་མངར་གསུམ་རྣམས་བསྲེས་ལ་གར་སླ་རང་གི་ཟ་ཚོད་རན་
པ་ཙམ་དུ་བྱ་ཞིང་རང་གཞུང་གི་སྒྲུབ་གཏོར་མཚན་ཉིད་ལྡན་པར་བཅའོ། ། འབྲི་མོག་གམ་
དཀར་དམར་རམ་གང་འོས་བྱུགས། གཏོར་མའི་དབྱིབས་གང་ཡང་ཟུར་རང་ལ་མི་བསྟན།
དཀར་རྒྱན་དང་བཟའ་བཅའ་སྣ་ཚོགས་པས་བརྒྱན། གཏོར་གདུགས་རང་མདོག་ཅན་གྱི་
གཡས་གཡོན་དུ། སྨན་རཀ་རྫས་ལྡན། གཞན་ཡང་དམ་ཅན་ཆོས་སྐྱོང་གཏེར་སྲུང་བཞི་
བདག་དང་བཅས་པའི་གཏོར་མ་གང་འོས། ཚོགས་ཀྱི་ཡོ་བྱད་སོགས་སྐབས་ཐོབ་བཞིན་འདུ་
བྱའོ། ། གཏོར་མ་ལ་གཟུངས་གཞུག་འཇོག་པར་སྤྲོ་ན་རྒྱ་ཤོག་དྲི་བཟང་དང་མཚལ་སྣག་གང་
རུང་ གིས་ ལྷ་ གཙོ་ འཁོར་ གྱི་ རྩ་ སྔགས་ སྤྲེལ་ གཤམ་ དུ་ ནམ་ མཁའ་ མཛོད་ ཀྱི་ སྔགས་ བྲི།
འཕགས་པའི་ལྷ་ཚོགས་འཁོར་དང་བཅས་པའི་བདག་ལ་མཆོག་ཐུན་མོང་གི་དངོས་གྲུབ་སྩོལ་
བར་མཛད་དུ་གསོལ། ཅེས་པའི་འཕྲོར་ཡེ་དྷར་ཚར་གཅིག་བྲིས་ཏེ། དབུ་ནས་ཡིག་ངོ༌
ནང་བསྟན་དུ་དྲིལ་ཏེ་མགོ་མཇུག་མ་ལོག་པར་དར་ལྷའི་མདོག་མཚུངས་ཀྱིས་དྲིལ་ནས་སྨུག་
སྦུབས་སམ་ཟངས་སྦུབས་སུ་བཅུག་སྟེ་འཛུགས་དགོས་སོ། ། དེ་ཡང་གཏོར་མའི་བྱེ་བྲག་རྒྱས་
པར་སྤྲོ་ན། བསྐྱེད་རིམ་གྱི་ཟིན་བྲིས་མན་ངག་ཀུན་བཏུས་ལས་ཤེས་པར་བྱའོ། །
ཡང་བཤགས་ཡུལ་དུས་གསུམ་གྱི་ཕ་མ་སྟེ། དུས་གསུམ་ཕ་མ་རྣམས་ཀྱི་སྤྱན་ལམ་དུ། །
དྲིན་ལན་ལན་གྱིས་མ་མཇལ་མཐོལ་ལོ་བཤགས། ། ཞེས་སྔར་དང་ད་ལྟ་ཕྱི་མའི་དུས་གསུམ་
རང་གི་ལུས་སྲོག་བསྐྱེད་ཅིང་འཇིག་རྟེན་སྟོན་པའི་དྲིན་ཅན་ཕ་མ་རྣམས་ཀྱི་སྤྱན་ལམ་དུ
ཚུར་ལ་དྲིན་གྱིས་བསྐྱངས་པའི་ལན་དུ་ཕར་ལ་དྲིན་ལན་ཆོས་སྲིད་གཉིས་ཀྱི་སྒོ་ནས་མ་འཇལ་
ཏེ་དྲིན་མ་འཁོར་བའི་ཉེས་པ་ཐམས་ཅད་མཐོལ་ལོ་བཤགས་སོ། །དེ་ཡང་ཚེ་རབས་སྔ་མའི་ཕ་
མར་གྱུར་པའི་སེམས་ཅན་ཕར་ཞོག 
རང་གི་ཚེ་འདིའི་ཕ་མ་ཡང་བུ་ངན་ཁྲེལ་མེད་འགའ་
རེས་རྗེ་བཙུན་རིན་པོ་ཆེས་གསུངས་པའི་ཐོག་ཏུ་སོང་སྟེ། འདི་སྐད་དུ། བུ་དང་པོ་ལྷ་བུ་
ཡིད་འོང་པོ། །སྙིང་བརྩེ་བའི་སེམས་ལ་བཟོད་གླགས་མེད། །བར་དུ་བུ་ལོན་འདེད་དྲགས་
པོ། ། ཐམས་ཅད་བྱིན་ཀྱང་མགུ་དུས་མེད། ། མི་ཡི་བུ་མོ་ནང་དུ་བཅུག ། དྲིན་ཆེན་ཕ་
མ་ཕྱི་རུ་ཕུད། ། ཕ་ཡིས་བོས་ཀྱང་ལན་མི་སྟེར། ། མ་ཡིས་བོས་ཀྱང་ཨང་མི་ཁུག ། ཐ་མ་
- 214 -

ཁྱིམ་མཚེས་སྙིང་རིང་པོ། ། ཁྲུམ་པའི་ཁ་ཚིས་བྱས་པས་ཕུང་། ། རང་སྐྱེས་ཀྱི་དགྲ་བོ་སེམས་
ལ་གཟན། །འཁོར་བའི་བཤལ་ཐག་སྤངས་བ་ཡིན། །འཇིག་རྟེན་གྱི་བུ་ཚ་ང་མི་འདོད། །
ཅེས་གསུངས་པ་བཞིན་ནོ། ། དེས་ན། ཕན་བཏགས་པའི་མཆོག་ཆོས་སྒོར་བཅུག་པ་ཡིན། །
ཕན་ཐོགས་པའི་མཆོག་ཆོས་ལ་བློ་སྣ་འགྱུར་བ་ཡིན་ཞེས་གསུངས་པ་ལྟར་དྲིན་ལན་ཆོས་ཀྱི་སྒོ་
ནས་འཇལ་བ་གལ་ཆེའོ། །
པ་བཤགས་ཡུལ་མཆེད་ལྕམ་རྣམས་ཏེ། མཆེད་དང་ལྕམ་དྲལ་རྣམས་ཀྱི་སྤྱན་ལམ་དུ། །
དམ་ཚིག་བརྩེ་གདུང་ཆུང་བ་མཐོལ་ལོ་བཤགས། ། ཞེས་གསང་སྔགས་རྡོ་རྗེ་ཐེག་པའི་ཆོས་
སྒོར་ཞུགས་པའི་མཆེད་ལྕམ་སྤྱི་དང་ཁྱད་པར་དུ་བླ་མ་དང་དཀྱིལ་འཁོར་གཅིག་པའི་ལྕམ་དྲལ་
རྣམས་ཀྱི་སྤྱན་ལམ་དུ། དམ་ཚིག་བརྩེ་གདུང་ཆུང་བའི་དབང་གིས་རང་ལས་ཆེ་བ་ལ་བརྩི་
བཀུར་དང་། རང་ལས་ཆུང་བ་ལ་སྐྱོང་ཤེས་དང་། རང་དང་མཉམ་པ་ལ་མཐུན་འཇུག་
སོགས་མི་བྱེད་པར་ཕན་ཚུན་ལ་ཡིད་ཀྱིས་ཁྲོས་ཤིང་འཁོན་འཛིང་བྱེད་པ་དང༌། ཕྲག་དོག་གི་
བསམ་པས་སྦྱོར་བ་ལུས་ཀྱིས་བརྙས་པ་དང་། ངག་གིས་ཚིག་རྩུབ་སྐྱོན་བརྗོད་པ་ལ་སོགས་
བགྱིས་པའི་ཉེས་ལྟུང་ཐམས་ཅད་མཐོལ་ལོ་བཤགས་སོ། ། དེ་ཡང་ཇི་སྐད་དུ། རྡོ་རྗེ་སྤུན་ལ་
ཁྲོས་པ་ནི། ། ཉེས་པ་ཞེས་དང་ཡོན་ཏན་མཛོད་ལས། གསུམ་པ་དབང་གྲལ་གཅིག་ཏུ་
འདྲེས་པའི་མཆེད། ། བསྐུར་ཞིང་བརྙས་བྱས་དམིགས་ཀྱིས་བསལ་ན་ཡང་། ། མཐའ་ཡས་
སེམས་ཅན་བདེ་གཤེགས་སྙིང་བོའི་སྤུན། ། ཡིན་ཕྱིར་རིང་དང་ཉེ་བའི་མཆེད་ལ་མཚུངས། །
ཞེས་གསུངས། དེའང་ནང་འདྲེས་པའི་སྤུན་ལ་འཐབ་པ་སོགས་ནི་རྡོ་རྗེའི་ནང་དམེ་ཡིན་
པས་ཤིན་ཏུ་ལྕི་ཞིང་ཉེས་པ་སྦྱོང་དཀའ་བས་གཟབ་པར་བྱའོ། །
བཤགས་ཡུལ་འགྲོ་བ་རིགས་དྲུག་སྟེ། འགྲོ་དྲུག་སེམས་ཅན་རྣམས་ཀྱི་སྤྱན་ལམ་དུ། །
སྙིང་རྗེ་ཕན་སེམས་ཆུང་བ་མཐོལ་ལོ་བཤགས། ། ཞེས་འགྲོ་བ་རྣམས་རང་རང་གི་ལས་དབང་
གི་མགོ་གྱེན་ལ་སྟོན་པའི་མཐོ་རིས་གསུམ་དང་། འཕྲེད་ལ་སྟོན་པའི་དུད་འགྲོ། ཐུར་ལ་
སྟོན་པའི་དམྱལ་བ་དང་ཡི་དྭགས་ཏེ་སྡུག་བསྔལ་སྣ་ཚོགས་ལ་སྤྱོད་པའི་འགྲོ་བ་རིགས་དྲུག་གི་
སེམས་ཅན་རྣམས་ཀྱི་སྤྱན་ལམ་དུ། སྡུག་བསྔལ་བྲལ་འདོད་ཀྱི་སྙིང་རྗེ་དང་། བདེ་བ་ལྡན་
འདོད་ཀྱི་བྱམས་པ་དང་། དེ་ལྟར་སྡུག་བསྔལ་དང་བྲལ། བདེ་བ་དང་ལྡན་ན་ཅི་མ་རུང་
སྙམ་པའི་ཕན་སེམས་སམ་སྨོན་སེམས་ཆུང་བའི་དབང་གིས་ཆོས་དང་ཟང་ཟིང་སོགས་ཀྱི་སྒོ་
ནས་སེམས་ལ་ཕན་མ་བཏགས་པའམ་གཞན་དོན་མ་བྱས་པའི་ཉེས་པ་ཐམས་ཅད་ངག་ཏུ་
མཐོལ་ལོ་ཡིད་ཀྱིས་བཤགས་སོ། །
དེ་ཡང་སེམས་ཅན་ལ་བརྟེན་ནས་ལས་ངན་ པ་བསགས་པ་ནི་གྲངས་ཀྱིས་མི་ཆོད་དེ།
- 215 -

དཔེར་ན་སྒོ་ཟོག་གཅིག་བུ་ལ་མཚོན་ན་ཡང་ཤེས་ཐུབ། དེ་སྐད་དུ་ཡང་། སྤྱོད་འཇུག་ལས།
ཇི་ལྟར་ལུས་ལ་ཀུན་ནས་མེ་འབར་བ། ། འདོད་པ་ཀུན་གྱིས་ཡིད་བདེར་མི་འགྱུར་བ། ། དེ་
བཞིན་སེམས་ཅན་གནོད་པ་བྱས་ན་ཡང་། །ཐུགས་རྗེ་ཆེ་རྣམས་དགྱེས་པའི་ཐབས་མེད་དོ། །
དེ་བས་བདག་གིས་འགྲོ་ལ་གནོད་བྱས་པས། ། ཐུགས་རྗེ་ཆེ་ཀུན་མི་དགྱེས་གྱུར་པ་གང་། །
སྡིག་དེ་དེ་རིང་སོ་སོར་བཤགས་བགྱི་ཡིས། ། མི་དགྱེས་ གང་ལགས་དེ་ཀུན་བཟོད་པར་
གསོལ། །ཞེས་གསུངས་སོ། །
ཡང་སྡོམ་པ་གསུམ་གྱི་བཅས་ཁྲིམས་དང་འགལ་བའི་ཉེས་པ་ཐམས་ཅད་བཤགས་པ་ནི།
སོ་སོར་ཐར་བ་རྣམས་ཀྱི་སྡོམ་པ་དང་། །བྱང་ཆུབ་སེམས་དཔའ་རྣམས་ཀྱི་བསླབ་པ་དང༌། །
རིག་པ་འཛིན་པ་རྣམས་ཀྱི་དམ་ཚིག་སོགས། ། ཉམས་པ་ཐམས་ཅད་མཐོལ་བཤགས་མི་
འཆབ་པོ། ། མི་སྦེད་སླན་ཆད་གཅོད་ཅིང་སྡོམ་པར་བགྱི། ། ཞེས་མདོར་ན་སོ་ཐར་གྱི་སྡོམ་
པའི་ངོ་བོར་ངེས་འབྱུང་གི་བསམ་པས་ཚུལ་ཁྲིམས་ཀྱི་བསླབ་པ་ཁས་བླངས་ཏེ་རང་རྒྱུད་སྡིག་པ་
མི་དགེ་བའི་ཆོས་ལས་སོ་སོར་ཐར་བར་བྱེད་པའི་རིགས་བརྒྱད་དམ་བདུན་ཏེ། དགེ་སློང་ཕ་
མ་གཉིས། དགེ་ཚུལ་ཕ་མ་གཉིས། དགེ་སློང་མ། དགེ་བསྙེན་ཕ་མ་གཉིས། བསྙེན་
གནས་ཏེ་བརྒྱད་པོ་རྣམས་ཀྱི་སྡོམ་པ་དང་འགལ་བའི་ཉེས་ལྟུང་རྣམས་དང་ཐེག་པ་ཆེན་པོའི་
ཆོས་སྒོར་ཞུགས་ནས་བྱང་ཆུབ་སེམས་དཔའ་རྣམས་ཀྱི་བསླབ་པའི་གཞིར་གྱུར་པའི་སྡོམ་སྡུད་
དོན་བྱེད་ཀྱི་ཚུལ་ཁྲིམས་གསུམ་དང་འགལ་བའི་སྡིག་ལྟུང་རྣམས་དང་། གསང་སྔགས་རྡོ་རྗེ་
ཐེག་པའི་སྒོར་ཞུགས་པའི་རིག་པ་འཛིན་པ་རྣམས་ཀྱི་བསྲུང་བྱའི་གནས་རྩ་ལྟུང་བཅུ་བཞི་དང་
སྦོམ་པོ་བརྒྱད་ལ་སོགས་པའི་གསང་སྔགས་ཀྱི་དམ་ཚིག་སོགས་མདོར་ན་སོར་བྱང་སྔགས་
གསུམ་གྱི་བསླབ་སྡོམ་དང་དམ་ཚིག་ཉམས་པ་ཐམས་ཅད་མཐོལ་ལོ་བཤགས་སོ་མི་འཆབ་པོ་མི་
སྦེད་དོ། ། སླན་ཆད་གཅོད་ཅིང་སྡོམ་པར་བགྱིའོ། །
དེ་ཡང་མཐོལ་བ་དང་བཤགས་པ་སོགས་ཀྱི་ཁྱད་པར་ནི། མཐོལ་ལོ་ཞེས་པ་ནི་སྡིག་
ལྟུང་འདི་དང་འདི་བྱས་ཞེས་པར་ཤོད་པ་ཡིན་ལ། བཤགས་སོ་ཞེས་པ་ནི་སྔ་མ་དེའི་སྟེང་དུ་
སྔར་བྱས་ལ་འགྱོད་སེམས་དང་། ཕྱིན་ཆད་སྡོམ་སེམས་དྲག་པོ་བྱས་པའི་སྒོ་ནས་བཤགས་
བསྡོམས་བྱེད་པ་ཡིན་ནོ། །མི་འཆབ་པོ་ཞེས་པ་ནི། སྡིག་ལྟུང་ཅི་འདྲ་བྱས་ཀྱང་བྱས་མ་ཐག་
ནས་གསང་འདོད་མ་སྐྱེས་ན་མི་འཆབ་པ་ཡིན་ལ། དེ་ལྟར་མ་བྱུང་ན་འཆབ་བཅས་ཀྱི་སྡིག་
ལྟུང་དུ་འགྱུར་རོ། ། མི་སྦེད་དོ་ཞེས་པ་ནི་འཇིག་རྟེན་ན་རྗེས་རྐུས་པ་སྦེད་པ་ལྟར་སྡིག་ལྟུང་
བྱས་བཞིན་དུ་མ་བྱས་ཞེས་པ་སྦེད་པ་ཡིན་ལ། དེ་ལྟར་མི་བྱེད་པར་བྱས་པ་ལ་བྱས་དང༌།
མ་བྱས་པ་ལ་མ་བྱས་བདེན་པར་སྨྲས་ན་མི་སྦེད་པ་ཡིན་ནོ། ། སླན་ཆད་གཅོད་ཅིང་བསྡོམ་
- 216 -

པར་བགྱི་ཞེས་པ་ནི། སླན་ཆད་དེ་ཕྱིན་ཆད་ཀྱང་སྡིག་ལྟུང་བྱེད་བཞིན་པ་རྣམས་འཕྲོ་གཅོད་
ཅིང་མ་བྱས་པ་རྣམས་ཅི་ཡང་མི་བྱེད་སྙམ་དུ་སྡོམ་སེམས་བརྟན་པོ་བླང་བར་བགྱིའོ། །
གཞན་ཡང་འདོད་དོན་ཞུ་བ་ནི། དུས་གསུམ་བྱས་པའི་སྡིག་སྒྲིབ་མཐོལ་བཤགས་
ན། །ཚངས་པར་མཛད་ནས་སྐུ་གསུང་ཐུགས་ལ་སོགས། ། མཆོག་དང་ཐུན་མོང་དངོས་གྲུབ་
བསྩལ་དུ་གསོལ། ། ཞེས་ སྔར་འདས་པའི་དུས་སུ་ལུས་ངག་གིས་བྱས་ཤིང་སེམས་ཀྱིས་་
བསགས་ཟིན་པ་དང་། ད་ལྟའི་དུས་སུ་བྱེད་ཅིང་གསོག་བཞིན་པ་དང༌། མ་འོངས་པའི་
དུས་སུ་བྱེད་འགྱུར་གྱི་ལས་བསག་པར་བྱ་བ་སོགས་སྡིག་པ་དང་སྒྲིབ་པའི་ཚོགས་ཐམས་ཅད་
མཐོལ་ཞིང་བཤགས་ན། བདག་གི་རྒྱུད་ཚངས་པར་ཏེ་སྡིག་ལྟུང་གི་དྲི་མས་མ་གོས་པར་
སེམས་རྒྱུད་གཙང་མར་འགྱུར་བར་བཤགས་ཡུལ་དམ་པ་ཁྱེད་རྣམས་ཀྱིས་བྱིན་གྱིས་བརླབ་
པར་མཛད་དུ་གསོལ། དེ་ལྟར་བྱིན་གྱིས་བརླབས་ནས་དངོས་གྲུབ་ཀྱི་སྣོད་དུ་གྱུར་ནས་
འགྱུར་མེད་རྟག་པའི་སྐུ། འགགས་མེད་རྡོ་རྗེའི་གསུང་། འཁྲུལ་མེད་བདེ་ཆེན་གྱི་ཐུགས་
ལ་སོགས་པའི་ཕྱག་རྒྱ་ཆེན་པོ་མཆོག་གི་དངོས་གྲུབ་ནི་སྐུ་བཞི་ཡེ་ཤེས་ལྔའི་བདག་ཉིད་མི་སློབ་
པའི་ཟུང་འཇུག་མངོན་དུ་བརྙེས་པ་དང་། དེ་ཡང་ལྡོག་ཆས་དབྱེ་ན་ཁ་སྦྱོར་ཡན་ལག་སོགས་
ཐོབ་ནས་རང་གཞན་གྱི་དོན་གཉིས་ལྷུན་གྱིས་འགྲུབ་པར་ཤོད་ཅིག་དང༌། དེ་ཡང་ཐུན་མོང་
གི་དངོས་གྲུབ་ཆུང་ངུ་ལས་ཆེན་བརྒྱུད་དང་། འབྲིང་ནི་གྲུབ་པ་བརྒྱད་དེ། ཇི་སྐད་དུ།
མཁའ་སྤྱོད་རལ་གྲི་རིལ་བུ་དང༌། ། རྐང་མགྱོགས་བུམ་པ་གནོད་སྦྱིན་ཁོལ། ། བཅུད་ལེན་
དང་ནི་མིག་སྨན་ནོ། ། ཞེས་པས་མཁའ་སྤྱོད་ནི་མཁའ་ལ་གནས་ནུས་ཤིང་འཆི་བ་མེད་
པའོ། །རལ་གྲི་ནི་ཕ་རོལ་ལས་རྒྱལ་བར་བྱེད་པའོ། ། རིལ་བུ་ནི་སྨན་གང་དག་བསྒྲུབས་པ་
ལག་ཏུ་ཐོགས་པས་མི་སྣང་ངོ༌། ། རྐང་མགྱོགས་ནི་མཆིལ་ལྷམ་གྲུབ་སྟེ་གྱོན་པས་ཡུན་ཙམ་ལ་
རྒྱ་མཚོའི་མཐའ་ཡང་འཁོར་བའོ། ། བུམ་པ་ནི་དེའི་ནང་དུ་ཟད་མི་ཤེས་པའི་འདོད་དགུའི་
གཏེར་འབྱུང་བའོ། ། གནོད་སྦྱིན་ཁོལ་བོ་ནི་དེའི་བྲན་བྱས་ནས་ཅི་དགོས་པ་བསྒྲུབ་ཅིང་མི་
འབུམ་ཕྲག་གིས་བསྒྲུབ་དགོས་པའི་ལས་ཉིན་གཅིག་ལ་ཟིན་པ་རྒྱལ་པོ་མྱ་ངན་མེད་ཀྱིས་མཆོད་
རྟེན་བྱེ་བ་ནུབ་གཅིག་ལ་བཞེངས་པ་ལྟ་བུ། བཅུད་ལེན་ནི་ཉི་ཟླའི་ཚེ། གླང་བོའི་སྟོབས།
པདྨའི་མདངས་དང་ལྡན་ཞིང་། ལྡང་བ་ན་ཤིང་བལ་ལས་ཡང་བ་ལ་སོགས་པའོ། ། མིག་
སྨན་ནི་མིག་ལ་བྱུགས་པས་ས་འོག་གི་གཏེར་མཐོང་བ་ཁྱིམ་བདག་མགོན་མེད་ཟས་སྦྱིན་ལྟ་བུ་
དང་བརྒྱད་དོ། །ཆེན་པོ་ནི་དབང་ཕྱུག་གི་ཡོན་ཏན་བརྒྱད་དེ་མཆོག་དང་ཐུན་མོང་གི་དངོས་
གྲུབ་མྱུར་བ་ཉིད་དུ་སྩལ་དུ་གསོལ། ཞེས་སོ། །འདི་དག་ནི་བསྐྱེད་རིམ་ཁོ་ནས་ཀྱང་འགྲུབ་
ནུས་པ་ཡིན་ནོ། ། དེ་ཡང་ཐུན་མོང་ཞེས་པའི་དོན་ནི་ཡོན་ཏན་འདི་དག་ཕྱི་རོལ་པ་ལའང་
- 217 -

ཡོད་པས་འཇིག་རྟེན་པ་དང་འདས་ལམ་གཉིས་ཀའི་ཐུན་མོང་བ་དང་བསྐྱེད་རྫོགས་གཉིས་
ཀའི་ཐུན་མོང་གི་ཡོན་ཏན་ཡིན་པས་དེ་སྐད་ཅེས་བྱའོ། །
འདིར་སྨྲས་པ། འཆི་བ་སྙིང་ཟུག་བཅོས་མིན་ངེས་འབྱུང་གིས། །ཚེ་འདིའི་བདེ་སྐྱིད་
སོགས་ལ་མ་ཆགས་པར། །རང་སེམས་གཉུག་མའི་རང་ཞལ་རྗེན་ཅེར་རེ། །མཐོང་བའི་མེ་
ལོང་འདི་འདྲ་བལྟ་བར་མཛོད། ། འོན་ཀྱང་ཟབ་དོན་རྡོ་རྗེ་གསུང་དབྱངས་ཉིད། ། མོས་
པའི་དབང་གིས་ཅུང་ཟད་བཀྲལ་བ་ལ། ། མ་རྟོགས་ལོག་པར་རྟོག་པའི་ཆ་མཆིས་ན། ། རྩ་
གསུམ་སྲུང་མའི་སྤྱན་སྔར་མཐོལ་ཞིང་བཤགས། ། བླ་མའི་དྲིན་གྱིས་ལེགས་བཤད་ཆ་ཡོད་
ན། །དགེ་བ་དེས་ནི་མཐའ་ཡས་འགྲོ་བ་ཀུན། ། རྨད་བྱུང་ཐེག་པའི་མཆོག་ལ་རབ་བཞུགས་
ནས། །ཕྱམ་གཅིག་གདོད་མའི་གཞི་ལ་གྲོལ་གྱུར་ཅིག ། །
ཅེས་པ་འདི་ནི་རང་འདྲའི་བློ་དམན་ཡོངས་ལ་ཕན་ཕྱིར། རྣམ་ཀུན་རོ་ཉལ་བྱེད་པའི་
སྙོམ་ལས་པ་གུ་རུའི་མིང་ཅན་གྱིས་ཁྱུང་དགོན་མི་འགྱུར་རྡོ་རྗེ་གླིང་ནས་ཤར་མར་བྲིས་སོ
མངྒ་ལཾ། །
- 218 -

༄༅། ། ཚོགས་གཏམ་གནད་ཀྱི་གསེར་ཡིག་
མ་སུ་སྟི
བདེ་ལྡན་ཞིང་ན་ཆོས་སྐུ་འོད་མཐའ་ཡས། །
གྲུ་འཛིན་ལ་དགྱེས་ལོངས་སྐུ་པད་དཀར་འཆང་། །
སིནྡྷ་རྒྱ་མཚོར་སྤྲུལ་སྐུ་པདྨ་འབྱུང་། །
དབྱེར་མེད་བྱང་ཆུབ་བར་དུ་སྙིང་དབུས་བཞུགས། །
སྣ་ནམ་སྔགས་ཀྱི་རྣལ་འབྱོར་སྒྱུ་དྲྭའི་གར། །
གཏེར་ཆེན་ཉི་ཟླ་འོད་ཟེར་ཆོས་ཀྱི་རྒྱལ། །
ལེགས་ལྡན་བདུད་འཇོམས་རྡོ་རྗེ་དཔལ་བཟང་བོ། །
བསླུ་མེད་གཏན་གྱི་སྐྱབས་ཁྱོད་གཙུག་ན་མཛེས། །
དཔལ་བརྩེགས་ཡང་སྲིད་བསོད་ནམས་རྣམ་པར་རྒྱལ། །
ཛཱ་ནའི་རྣམ་སྤྲུལ་ཆོས་དབྱིངས་རང་གྲོལ་རྗེ། །
བི་མའི་ཟློས་གར་བློ་མཆོག་རྡོ་རྗེའི་ཞབས། །
བི་རོ་དངོས་བྱོན་གཏེར་བདག་གླིང་བ་རྒྱལ། །
ཐེག་དགུའི་ཡང་རྩེ་རྫོགས་ཆེན་ལམ་བཟང་སྒོས། །
ཚེ་གཅིག་གྲུབ་བརྙེས་ཨ་ཏིའི་རྣལ་འབྱོར་བ། །
འབྲེལ་ཚད་དོན་ལྡན་ཧེ་རུ་ཀ་དཔལ་མཆོག །
དཔལ་ཆེན་ནམ་མཁའ་འཇིགས་མེད་ལ་ཕྱག་འཚལ། །
མ་དག་གདོས་བཅས་ཕུང་ལྔ་དག་པའི་དབྱིངས། །
འཇའ་ལུས་ཟུང་འཇུག་རྡོ་རྗེའི་རྒྱས་བཏབ་ནས། །
ལྷུན་གྲུབ་སྣང་བཞི་ཟད་པར་འཁྱོལ་བ་ཡི། །
ལམ་འདིའི་གྲུབ་བརྙེས་རྣམས་ལ་ཡང་ཡང་དད། །
ཅེས་རིག་འཛིན་སློབ་དཔོན་གྱི་ལྷ་ཚོགས་རྣམས་ལ་མཆོད་པར་བརྗོད་པའི་ཚིག་གིས་
- 219 -

མདུན་བསུས་ཏེ། རྟོགས་པའི་ཡོན་ཏན་གྱི་ཆ་ཤས་ཡོངས་སུ་རྫོགས་ཤིང་། རིམ་གཉིས་
རྣལ་འབྱོར་གྱི་འོད་ཟེར་ཕྱོགས་བརྒྱུར་སྤྲོ་བས་གསང་སྔགས་བསྟན་པ་ཨུཏྤལ་དཀར་པོའི་ཚལ་
རྣམས་རྒྱས་པར་མཛད་པའི་རིག་འཛིན་ཟླ་བ་འབུམ་སྡེ་གདན་འཛོམས་པའི་སྙན་དབང་
གསེར་གྱི་པདྨོ་རྣམ་པར་བཞད་པའི་དྲུང་དུ་གང་ཞུ་ན། འོ། དེ་ཡང་བདག་ལྟ་བུ་ལ་ཆོས་
སྲིད་ གཉིས་ཆར་ནས་མཐོང་རྒྱ་དང་ཐོས་རྒྱ་ཤིན་ཏུ་ཆུང་ན་ཡང་། ཁྱོད་ཆོས་བདག་ཁྲི་་
བཞུགས་ཀྱི་བླ་མ། ལས་སྣ་འགྲིག་བདག་གི་རྒན་པ་རྣམས་ཀྱིས་བཀའ་གནང་གསེར་གྱི་རྡོ་རྗེ་
སྤྱི་བོར་བཞག ལུང་གསང་གཏམ་གྱི་བདུད་རྩིས་རྣ་བར་བྲན། ཕྱག་རྟགས་དར་གྱི་མདུད་
པ་སྐེ་ལ་བཞག་ན། ངས་རི་གཟར་རྦབ་རྡོ་འཛིན་སྟངས་མ་འགྲིག ཤུགས་འགྲོས་ཀྱི་ཆུ་བོ་
གྱེན་ལྡོག་མ་ནུས། གྲོས་མཐུན་གྱི་བཀའ་ལ་ཞུ་ལན་མ་ཕོད་པར་རེབ་གོང་སྔགས་མང་ཕུར་
ཐོགས་སྟོང་དང་དགུ་བརྒྱའི་ལས་སྣའི་ཁུར་འཛིན་དུ་གྱུར་ནའང་། ཟབ་གསང་རྒྱུད་སྡེ་་
ཡོངས་ཀྱི་གཞུང་ལ་སྦྱངས་སྟོབས་ཀྱི་རྣམ་དཔྱོད་ཀུན་ནས་རྒྱས་པའི་ལུས་སྟོབས་རྩལ་ཡོངས་སུ་
རྫོགས་ཤིང་། སྒོམ་སྒྲུབ་ཉམས་མྱོང་གི་ཏིང་འཛིན་བརྟན་པོ་གཡོ་བ་མི་མངའ་བའི་གཡུ་རལ་
ཕྱོགས་སུ་གཅིག་པ། ལེགས་པར་བཤད་པའི་དབྱངས་ཀྱི་ང་རོ་ཕྱོགས་བཅུར་སྒྲོགས་པ་ལ་
འཇིགས་པ་མེད་པའི་གནས་ཐོབ་པ། ཕུར་ཐོགས་རིག་སྔགས་འཆང་བ་བརྒྱ་ཕྲག་དུ་མ་ཕྲེང་
བར་བསྒྲིགས་པས་གངས་དཀར་གྱི་ལྷུན་པོ་མཐར་ཆགས་སུ་བསྟར་བ་བཞིན་གྲལ་གྱི་གཞི་
བཟུང་། རྒྱན་གོས་འཇའ་ཚོན་མངོན་པར་བཀྲ་ཞིང་། དད་གུས་ཀྱི་རྣམ་འགྱུར་ངོམ་ལ།
བསྟན་པའི་སྲི་ཞུ་བགྱིད་པའི་སྦྱིན་བདག་རྣམས་ཙན་དན་གྱི་ལྗོན་པ་ཀུན་ནས་དུད་པ་ལྟ་བུས་
གྲལ་གྱི་མཐའ་མཛེས་པར་བྱས་ཏེ། སྔོན་བསགས་ལེགས་སྨོན་གྱི་རྣམ་དཀར་མུ་ཏིག་གསར་
བའི་དོ་ཤལ་ལུ་གུ་རྒྱུད་དུ་འབྲེལ་བ་རྣམས་འདི་ལྟར་ལྷན་ཅིག་ཏུ་གདན་འཛོམས་པའི་དབུས་སུ།
བསྔགས་འོས་ཡོན་ཏན་གྱི་ནོར་བུའི་ཅོད་པན་སྲིད་དུ་རིང་ཞིང་། མགྲིན་པ་ལོངས་སྤྱོད་ཀྱི་
འཁོར་ལོའི་སྒོ་འཕར་ཡངས་པོར་ཕྱེ་བ་གང་གིས། བརྗོད་དོན་གྱི་གདངས་ཟབ་པ། རྗོད་
བྱེད་ཀྱི་ཚིག་སྙན་པ། ལོ་རྒྱུས་ཀྱི་དགེ་ཐོན་པའི་གཏམ་གྱི་རྣམ་གཞག་ཕུན་སུམ་ཚོགས་པ་ཞིག་
འབུལ་དགོས་པ་སྐབས་སུ་བབས་པ་ཡིན་ལ། འོན་ཀྱང་བདག་ནི་ངོ་མཚར་རིག་པའི་གནས་
ལ་སྦྱངས་སྟོབས་ཀྱི་ཤེས་རབ་ཕྲ་བ་དང༌། ཆོས་དང་སྲིད་ཀྱི་བྱ་བ་ལ་མཐོང་རྒྱ་ཆུང་བས།
མཁས་པ་རྣམ་པར་དགྱེས་པ་དང་། འཇིག་རྟེན་ངོ་མཚར་དུ་བྱེད་པའི་ལེགས་བཤད་གཏམ་
གྱི་རོལ་མོ་ཅི་དགར་དཀྲོལ་བའི་ནུས་པ་མེད་མོད། འོན་ཀྱང་རང་བློས་དཔོག་ཚོད་ཀྱིས་ཆོས་
ལྡན་སྔོན་རབས་ཀྱི་ལོ་རྒྱུས་ཟུར་ཙམ་ཞུ་ན། །
འོ། དེ་ཡང་བཀྲ་ཤིས་དགེ་མཚན་གྱི་དཔལ་བླ་ན་མེད་པས་སྣོད་བཅུད་ཐམས་ཅད་བྲི་
- 220 -

གང་མེད་པར་གཏམས་པའི་སྒྲོན་མེའི་བསྐལ་བ་འདི་ལ་བསྐལ་བཟང་རྒྱལ་བའི་ཉི་མ་སྟོང་ཕྲག་
རིམ་པར་ ཤར་བའི་ནང་ན་པདྨ་དཀར་པོ་ལྟར་བསྔགས་པ་བདག་ཅག་སྟོན་པ་མཉམ་མེད་
ཤཱཀྱའི་རྒྱལ་པོ་དེ་ཉིད་ཀྱིས་དང་པོ་རྒྱུ་འབྲས་མན་ངག་བདུན་དང་བདག་གཞན་མཉམ་བརྗེ་
ཟུང་དུ་འབྲེལ་བའི་སྒོ་ནས་བླ་ན་མེད་པའི་བྱང་ཆུབ་ཏུ་ཐུགས་བསྐྱེད། བར་དུ་ཕ་རོལ་དུ་བྱིན་
པ་དྲུག་དང་བསྡུ་བའི་དངོས་པོ་བཞིས་མཚོན་པའི་རྒྱལ་སྲས་ཀྱི་སྤྱོད་པ་བློས་དཔག་པར་དཀའ་
བ་དག་ལ་ཞུམ་པ་མེད་པར་བསླབས། ཐ་མ་རྒྱུན་མཐའི་སྒོམ་ལམ་རྡོ་རྗེ་ལྟ་བུའི་ཏིང་འཛིན་ལ་
བརྟེན་ནས་སྒྲིབ་གཉིས་དྲུངས་ནས་ཕྱུང་ཞིང་བདུད་བཞི་ཕྲ་རགས་ཐམས་ཅད་བཅོམ་སྟེ་མི་
འཇིགས་བཞི་ལྡན་གྱི་དཔལ་མངོན་དུ་མཛད་པ་ན། འཛམ་བུའི་འཁྲི་ཤིང་གི་བ་དན་ཁུར་དུ་
འཆང་བའི་གླིང་འདིར་མཆོག་གི་སྤྲུལ་སྐུའི་རྣམ་པར་བྱོན་ནས་རི་དབང་བྱ་རྒོད་ཀྱི་ཕུང་པོ་
སོགས་སུ་མདོ་ཕྱོགས་དང་། ནུབ་ཕྱོགས་ཨོ་རྒྱན་གྱི་ཡུལ་རྣམས་སུ་དམ་པའི་ཆོས་ཀྱི་སྙིང་པོ་
ཟབ་གསང་སྔགས་ཀྱི་ཆོས་འཁོར་ལེགས་པར་བསྐོར་བས་འཇིག་རྟེན་མཐའ་དག་ངོ་མཚར་
བའི་དམ་པའི་ཆོས་ཀྱིས་ཁྱབ་པས་ལེགས་ཚོགས་དགེ་ལ་མཚན་གྱི་ཆུ་བོ་གཡས་སུ་འཁྱིལ་བ་ལ་
ལྷར་བཅས་འགྲོ་བ་མ་ལུས་པས་ཅི་དགར་ལོངས་སྤྱོད་པའི་སྐལ་བ་བཟང་བོ་མངོན་དུ་གྱུར་ཏོ།
འོ། དེ་ནས་འོད་སྲུངས་ཆེན་པོ་སོགས་འཕགས་པ་དགྲ་བཅོམ་པ་ཆོས་ཀྱི་སྤྱན་དང་
ལྡན་པ་རྣམས་ཀྱིས་ཐེག་པ་ཐུན་མོང་བའི་བཀའ་རིམ་པ་གསུམ་བསྡུ་བ་མཛད་ཅིང་། བྱམས་
པ་སོགས་ས་བཅུའི་སེམས་དཔའ་ཆེན་པོ་རྣམས་ཀྱིས་ཐེག་པ་ཆེན་པོའི་བཀའ་རྣམས་བསྡུས་པ་
དང༌། ཁྱད་པར་དུ་མཐུ་སྟོབས་ནུས་པའི་མངའ་བདག་དཔལ་ཕྱག་ན་རྡོ་རྗེས་གསང་སྔགས་
རྒྱུད་སྡེ་རིན་པོ་ཆེའི་བཀའ་བསྡུ་བ་དང་། ཡང་དག་པར་མཛད་པས་བསྟན་པ་རིན་པོ་ཆེ་
འཇིག་རྟེན་ན་ཡུན་རིང་དུ་གསལ་བའི་བཀའ་དྲིན་ལེགས་པར་བསྐྱངས་ཤིང༌། དེ་ནས་་་
འཛམ་གླིང་མཛེས་པར་བྱེད་པའི་རྒྱན་དྲུག་མཆོག་གཉིས་དང༌། རྒྱལ་པོ་ཨིནྡྲ་བྷི་ཏི་སོགས་
གྲུབ་ཆེན་བརྒྱད་བཅུ་རྣམས་ཀྱིས་མཁས་པའི་བྱ་བ་འཆད་རྩོད་རྩོམ་གསུམ་གྱི་ལེགས་མཛད་བླ་
ན་མེད་པས་ཐུབ་པའི་བསྟན་པ་རིན་པོ་ཆེ་མི་ནུབ་པའི་རྒྱལ་མཚན་དགུང་དུ་འདེགས་པར་
མཛད་དོ། །
འོ། བྱེ་བྲག་ཏུ། བོད་གངས་ཅན་གྱི་ལྗོངས་འདིར་དམ་པའི་ཆོས་དར་བའི་ལོ་རྒྱུས་
ཀྱི་དབང་དུ་བྱས་ན། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་ཀྱི་གདུལ་ཞིང༌།
བྱང་ཕྱོགས་ཁ་བ་ཅན་གྱི་ཡུལ་སྲིན་པོ་གདོང་དམར་གྱི་རྒྱལ་ཁམས་འདིར། ཐོག་མའི་དུས་སུ།
སྟོད་དུ་གླང་པོ་ཆེ་དང་རི་དྭགས། བར་དུ་སྤྲེའུ་དང་སྲིན་མོ། སྨད་དུ་བྱ་དང་སྲིན་པོའི་
ཚོགས་ཀྱིས་བཀང་ནས་ཡོད་པ་ལ་འཕགས་པ་སྤྱན་རས་གཟིགས་ཀྱི་རྣམ་སྤྲུལ་སྤྲེའུ་བྱང་ཆུབ་
— 221 -

སེམས་དཔའ་དང་། རྗེ་བཙུན་སྒྲོལ་མའི་སྤྲུལ་བ་བྲག་སྲིན་མོ་གཉིས་འདུས་པ་ལས་མིའི་འགྲོ་
བ་འཕེལ་ཏེ་ཕྱོགས་དང་མཚམས་སུ་མིའི་གྲོང་ཁྱེར་ཆེན་པོ་ཆགས་ཏེ་རྒྱལ་པོ་གཉའ་ཁྲི་བཙན་པོ་
ལ་སོགས་པའི་གནམ་བསྐོས་གོང་མ་རིམ་བྱོན་གྱི་རིང་ལ་ཡ་རབས་ཀྱི་སྲོལ་བཟང་གོང་འཕེལ་དུ་
མཛད་པས་འགྲོ་བ་རྣམས་དམ་པའི་ཆོས་ཀྱི་སྣོད་རུང་དུ་བྱས། སངས་རྒྱས་ཀུན་ཏུ་བཟང་
བོའི་རྣམ་སྤྲུལ་ཆོས་ཀྱི་རྒྱལ་པོ་ལྷ་ཐོ་ཐོ་རི་གཉན་བཙན་རིང་ལ་དམ་པའི་ཆོས་ཀྱི་དབུ་བརྙེས།
གྲུ་འཛིན་ཞིང་གི་མགོན་པོ་འཕགས་མཆོག་འཇིག་རྟེན་དབང་ཕྱུག་ཆོས་རྒྱལ་སྲོང་བཙན་སྒམ་
པོའི་རིང་ལ་དམ་པའི་ཆོས་ཀྱི་སྲོལ་བཏོད། རྗེ་བཙུན་འཇམ་པའི་དབྱངས་ཀྱི་སྤྲུལ་བ་རྒྱལ་པོ་
ཁྲི་སྲོང་ལྡེའུ་བཙན་གྱི་རིང་ལ་དམ་པའི་ཆོས་རྒྱས་པར་མཛད་པའི་སླད་དུ། རིག་པའི་གནས་
ལྔ་ལ་མཁས་པའི་པཎྜི་ཏ་མཐའ་དག་གི་ནང་ན་རྒྱལ་མཚན་གྱི་མེ་ཏོག་ལྟར་མངོན་པར་མཐོ་བ་
དཔལ་ལྡན་ཞི་བ་འཚོ་སྤྱན་དྲངས་ཏེ་སངས་རྒྱས་ཀྱི་བསྟན་པ་གངས་དཀར་གྱི་རི་ལ་ཉི་མ་ཤར་
བ་ལྟར་གསལ་བར་མཛད་པ་ལ་ཉེ་བ་ན། བོད་ཀྱི་ལྷ་སྲིན་རྣམས་ཁྲོས་ཏེ་དམར་པོ་རི་ལ་ཐོག་
འཕེན་པ། མི་ནད་དང་ཕྱུགས་ནད་གཏོང་བ་སོགས་ལྟས་ངན་པ་སྣ་ཚོགས་བྱུང་བ་ན། ཇི་
སྐད་དུ། མཐུ་སྟོབས་ནུས་པའི་རྩེ་བརྒྱ་གདངས་ཙམ་གྱིས། ། ནག་ཕྱོགས་ལྷ་མིན་མིང་གི་
མཐར་བྱེད་ཅིང༌། ། གྲུབ་པའི་འཁོར་ལོས་བསྒྱུར་བ་ཡོངས་ཀྱི་གཙོ། ། པདྨ་འབྱུང་གནས་
བཀའ་དྲིན་གཞལ་ནུས་མིན། ། ཞེས་གསུངས་པ་ལྟར། ཁ་བ་རི་བ་རྣམས་ཀྱིས་བཀའ་དྲིན་
དང་བསྔགས་པ་བརྗོད་པའི་མེ་ཏོག་གི་ཕྲེང་བ་འཐོར་བའི་ཡུལ་དུ་གྱུར་པ་རྒྱ་བོད་ཀྱི་གྲུབ་པའི་
སྐྱེ་བོ་མ་ལུས་པའི་གཙུག་གི་ནོར་བུ། འཛམ་བུ་གླིང་གི་རིག་སྔགས་འཆང་བ་མཐའ་དག་གི་
གཙོ་བོ། 
མཐུ་དང་རྫུ་འཕྲུལ་ལ་དབང་འབྱོར་བའི་སློབ་དཔོན་ཆེན་པོ་པདྨ་འབྱུང་གནས་
སྤྱན་འདྲེན་པའི་སླད་དུ། བློན་པོ་གཉིས་གཡོག་དང་བཅས་པ་ལྗོངས་བརྡ་བགྱིས་པ་སློབ་
དཔོན་གྱིས་མཁྱེན་ནས་མང་ཡུལ་གུང་ཐང་དུ་བྱོན་པ་དང་མཇལ། བོད་ལ་ཕེབས་པར་
གསོལ་བ་བཏབ་པས་ཞལ་གྱིས་བཞེས་ཏེ་རིམ་གྱིས་ཕེབས། བརྟན་མ་བཅུ་གཉིས། དགེ་
བསྙེན་ཉེར་གཅིག གཉན་ཆེན་ཐང་ལྷ། ཡར་ལྷ་ཤམ་པོ་སོགས་ལྷ་སྲིན་གདུག་པ་ཅན་
རྣམས་ཀྱིས་ཆོ་འཕྲུལ་ སྣ་ ཚོགས་ བཏང་བ་རྫུ་ འཕྲུལ་ གྱིས་ཚར་བཅད་དེ་དམ་ལ་བཏགས།
མཁན་སློབ་ཆོས་གསུམ་གདན་འཛོམས་པའི་སྒོ་ནས་བསམ་ཡས་མི་འགྱུར་ལྷུན་གྱིས་གྲུབ་པའི་
གཙུག་ལག་ཁང་དང་གཙུག་ལག་ཁང་གཞན་མང་བོ་གསར་དུ་བཞེངས་པ་དང་། མཁན་
པོས་སད་མི་མི་བདུན་རབ་ཏུ་བྱུང་བ་མཛད། སློབ་དཔོན་ཆེན་པོས་རྒྱལ་བོ་ནང་མི་དང་
བཅས་པ་ལ། བདེ་གཤེགས་སྒྲུབ་པ་བཀའ་བརྒྱད་ཀྱི་དབང་དང་། རྒྱུད་སྡེ་ཟབ་མོའི་མན་
ངག་རྫོགས་པར་གནང་བས་མཆིམས་ཕུ་གྲུབ་ཆེན་ཉེར་ལྔ། ཡང་རྫོང་གི་རྟོགས་ལྡན་ང་ལྔ།
— 222 -

ཡེར་བ་དང་ཆུ་བོ་རིའི་འོད་ལུས་གྲུབ་པ་བརྒྱ་རྩ་བརྒྱད་རེ། ཤེལ་བྲག་གི་སྔགས་པ་སུམ་ཅུ།
འོད་སྐུར་གཤེགས་པའི་མཁའ་འགྲོ་ཉེར་ལྔ་སོགས་གྲུབ་པ་བརྙེས་ཏེ་མཁའ་ལ་བྱ་ལྟར་འཕུར་བ།
ཆུ་ལ་ཉ་ལྟར་འཛུལ་བ། ཉི་ཟླ་ཐང་ལ་འཕེན་པ། ཆུ་བོ་གྱེན་དུ་ལྡོག་པ། ཕ་བོང་ཟན་
8༡༤ལྟར་བརྫི་བ། རྡོ་ལ་ཞབས་རྗེས་འཇོག་པ། སྡེ་བརྒྱད་བྲན་དུ་བཀོལ་བ། ལུས་ཀྱི་ལྷའི་
དཀྱིལ་འཁོར་སྐྱེ་བོ་མང་པོ་ལ་སྟོན་པ་སོགས་རྫུ་འཕྲུལ་གྱི་བཀོད་པ་བསམ་གྱིས་མི་ཁྱབ་པ་
བསྟན་པའི་ལོ་རྒྱུས་མང་དུ་ཡོད་དོ། །
འོ། དེ་ནས་པཎ་ཆེན་བི་མ་མི་ཏྲ་སོགས་ཀྱི་བཀའ་དྲིན་ལས་ཐེག་པ་རིམ་པ་དགུའི་ཡང་
རྩེ་མན་ངག་རྫོགས་པ་ཆེན་པོ་ཞེས་གྲགས་པ། ཟབ་མོའི་ཕྱོགས་ནས་ཤས་ཆེ་བ་མན་ངག་གི་སྡེ།
ཟབ་གསལ་གཉིས་ཀ་ཆ་མཉམ་པ་ཀློང་སྡེ་སོགས་རིམ་པར་དར་བས་གཉིས་མེད་ཨ་ཏི་ཡོ་གའི་
ལུགས་སྲོལ་འདི་ཉིད་གངས་ཅན་གྱི་ལྗོངས་སུ་ཉི་མ་ལས་ཀྱང་ཆེས་ཆེར་གསལ་བར་གྱུར། དེ་
ཡང་ཅུང་ཟད་ཉམས་པར་ཕྱོགས་པ་ན། གནུབས་ཆེན་སངས་རྒྱས་ཡེ་ཤེས་བྱ་བའི་གྲུབ་པའི་
ཁྱུ་མཆོག་དེ་ཉིད་ལོ་བརྒྱ་དང་བཅུ་གསུམ་གྱི་བར་དུ་བཞུགས་ནས་རྒྱ་གར་དང་བལ་བོའི་ཡུལ་
གྱི་མཁས་པ་མང་བོ་བསྟེན་ཏེ་མདོ་སྔགས་ཀྱི་གཞུང་ལ་ཐོས་པ་མཐའ་ཆོད་པར་མཛད་ཅིང་།
བཤད་སྒྲུབ་ཟུང་གི་སྒོ་ནས་གསང་སྔགས་ཀྱི་བསྟན་པ་རིན་པོ་ཆེ་དར་ཞིང་རྒྱས་པར་མཛད།
དུས་ཕྱིས་སུ་ཀློང་ཆེན་བཀའ་གཏེར། ཨོ་རྒྱན་སྨིན་གྲོལ་གླིང་བ། ཆོས་རྒྱལ་གཏེར་བདག་
གླིང་པ་སོགས་སོ་སོའི་བརྒྱུད་འཛིན་གྱི་མཁས་གྲུབ་ནམ་མཁའི་སྐར་ཚོགས་ལྟ་བུ་བགྲང་ལས་
འདས་ པ་ མང་ པོ་ བྱོན་ པས་ སྔ་འགྱུར་ བསྟན་ པའི་རུ་མཚོན་སྟོད་མངའ་རིས་སྐོར་གསུམ།
བར་དབུས་གཙང་རུ་བཞི། སྨད་མདོ་ཁམས་སྒང་དྲུག་རྣམས་སུ་གཡོ་བ་མེད་པར་བསྒྲེངས།
འོ། ཁྱད་པར་དུ། ཁུ་བྱུག་གིས་བརྒྱན་ལྗོན་ཤིང་ར་བ་དང༌། ། ཁང་ཕྲན་བྱེ་བས་
བསྐོར་བའི་གྲོང་ཁྱེར་དབུས། ། ནོར་བུའི་བ་གམ་བཞད་པའི་གཞལ་མེད་ཁང་། ། གསེར་
གཡུའི་རྒྱ་ཕིབས་འབར་བས་ཅི་ཡང་མཛེས། ། ཞེས་བསྔགས་པ་ལྟར་སྐབས་གསུམ་སྐྱེད་ཚལ་
ས་ལ་འཕོས་པ་ལྟ་བུའི་ནོར་འཛིན་གྱི་གཞི་ལ། གྲོང་དང་གྲོང་ཁྱེར་གྱི་ཚོམ་བུ་མུ་ཏིག་གི་དོག་
པ་ལྟར་བཀྲ་བ། གཙུག་ལག་ཁང་དང་ཆོས་ཀྱི་སྡེ་མང་པོས་ཕྱོགས་ཀུན་མཛེས་པ། ཡུལ་མི་
རྣམས་རང་བཞིན་གྱིས་ཡིད་དྲང་ཞིང་རྣམ་དཀར་གྱི་ཆོས་ལ་དད་པ། དཔའ་མཛངས་རྟུལ་
ཕོད་ཀྱི་སྙིང་སྟོབས་ཆེ་ཞིང་སྲིད་འབྱོར་མངའ་ཐང་གི་ཆུ་བོ་གཡས་སུ་འཁྱིལ་བ་སོགས་དགེ་
མཚན་གྱི་རི་མོ་རྣམ་པར་བཀྲ་བའི་ཡུལ་གྲུ་ཆེན་པོ་སྦས་ཡུལ་ལུང་ཆེན་རེབ་གོང་གསེར་མོ་
ལྗོངས་ཀྱིས་མཚོན་པའི་མདོ་སྨད་པའི་ཐིག་ལེ་ཡངས་པོར་རང་ཅག་རྣམས་ལ་ཕྱོགས་དུས་རྒྱལ་
བ་ཞི་ཁྲོ་ལས་ཀྱང་བཀའ་དྲིན་ལྷག་པར་ཆེ་བ། མཁས་པ་དང་གྲུབ་པའི་རྟགས་མཚན་མངོན་
- 223 -

དུ་གྱུར་པའི་ཡོན་ཏན་གྱི་བང་མཛོད་འཛིན་པ། ཐེག་པ་རིམ་དགུའི་ཡང་རྩེ་གཉིས་མེད་ཨ་ཏི་
ཡོ་ གའི་ཚུལ་ གྱི་ ལམ་ བཟང་ གསལ་ བར་བྱེད་ པ་ལ་ ཐུགས་བསྐྱེད་ཀྱི་མཐུ་ ཕུལ་ དུ་ སོན་ པ།།
གསང་ཆེན་བསྟན་པའི་མངའ་བདག་ཆེན་པོ། རླངས་རྒྱལ་བོ་བླ་མ་རིག་འཛིན་དཔལ་ལྡན་
བཀྲ་ཤིས། སྤྲུལ་བའི་སྐུ་མཆོག་བློ་བཟང་ཚུལ་ཁྲིམས་རྣམ་རྒྱལ། གྲུབ་པའི་དབང་ཕྱུག་
དཔལ་ཆེན་ནམ་མཁའ་འཇིགས་མེད། སྐྱབས་མགོན་ཚོགས་དྲུག་རང་གྲོལ། སྔགས་་་་
བཙུན་ཁྱབ་གདལ་ཀློང་ཡངས། དགུ་རོང་སྣ་ཚོགས་རང་གྲོལ། ཉང་སྐྱེས་སྣང་མཛད་རྡོ་རྗེ་
སོགས་མཚན་སྙན་རྔ་བོ་སྲིད་པ་གསུམ་གྱི་བླ་ན་ལྡིར་བ་དེ་དག་གིས་དཀྱུས་བཤད་གཞུང་གི་ཆུ་
བོ་འགྲེལ་ཊཱིཀ་སྟོང་ཐུན་དང་བཅས་པ། སྙན་བརྒྱུད་གདམས་ངག་གི་ཆུ་བོ་གནད་ཡིག་
དམར་ཁྲིད་དང་བཅས་པ་བྱིན་རླབས་དབང་གི་ཆུ་བོ་བསྐུར་ཐབས་ངོ་སྤྲོད་དང་བཅས་པ།
ཕྱག་བཞེས་འཕྲིན་ལས་ཀྱི་ཆུ་བོ་བསྟན་སྲུང་དྲག་སྔགས་དང་བཅས་པ་སྟེ་བཀའི་ཆུ་བོ་ཆེན་པོ་
བཞི་འདུས་ཀྱི་ལུགས་སྲོལ་ཁྱབ་བརྡལ་དུ་སྤེལ་བར་མཛད། དེ་དག་ལེགས་མཛད་རང་རང་
གི་རྣམ་ཐར་ལས་ཤེས་པར་བྱའོ། །
འོ། ད་རེ་སྐབས་སུ་བབ་པའི་འབེབ་གཏམ། དུས་སུ་བབས་པའི་སྦྲང་ཆར་ཟེར་བའི་
དཔེ་ལྟར་གཏེར་ཆེན་ཆོས་ཀྱི་རྒྱལ་བོ་ལེགས་ལྡན་བདུད་འཇོམས་རྡོ་རྗེ་རིན་པོ་ཆེས། ལུགས་
གསུམ་མི་འགྱུར་དཔལ་གྱི་བསམ་ཡས་བར་ཁང་གི་རྟེན་གྱི་གཙོ་བོ་རྣམ་པར་སྣང་མཛད་ཀྱི་
ཐུགས་ཀ་ནས་སྤྱན་དྲངས་པའི་ཟབ་ལམ་འཁོར་བ་དབྱིངས་སྒྲོལ་གྱི་གདམས་པའི་སྐོར་འདི་ལ་
ནང་རྒྱུད་སྡེ་གསུམ་གྱི་སྙིང་པོ་འུབས་ཀྱིས་འདུས་པ། དེ་དག་ཐམས་ཅད་ཀྱང་བླ་མ་བརྒྱུད་
པའི་ ཟམ་ མ་ ཆད་ ཅིང་། བྱིན་རླབས་ཀྱི་ སྤྲིན་ཕུང་ལ་ དམ་ སེལ་ རླུང་ གིས་ མ་ གཏོར་བ།
བཀའ་རྟགས་ཀྱི་ཕྱག་རྒྱ་མ་ཞིག་པ། ཟབ་དོན་གྱི་གནད་མ་འཆུགས་པ། ཕྱི་བཤད་པའི་
ཁོག་ཚང་བ། ནང་ལག་ལེན་གྱི་གཞུང་ཚུགས་པ། གསང་བ་དོན་ཐོག་ཏུ་ཕེབས་པ། དེ་
ཁོ་ན་ཉིད་འགག་དོན་ཟིན་པ། ཐོས་པ་ཙམ་གྱིས་ངན་སོང་གི་སྐྱེ་སྒོ་ཆོད་པ། གོ་བ་ཙམ་
གྱིས་བདེ་ཆེན་གྱི་ས་ལ་གཤེགས་པ། ཉམས་སུ་བླངས་པ་རྣམས་རིག་འཛིན་གྱི་ས་ལ་འགོད་པ།
འབྲེལ་ཚད་དོན་དང་ལྡན་པ། ཐོས་ཚད་སྡུག་བསྔལ་ལས་གྲོལ་བ། མཐོང་ཚད་རྩོལ་མེད་
དུ་ གྲོལ་ བ། དཀར་ པོ་ ཆིག་ཐུབ་ ཀྱི་ གདམས་ པ། གབ་ སྦས་ མེད་ པ་ ཞལ་ གསལ་ བ།
བསྒྲུབས་ན་འགྲུབ་སླ་ཞིང་གོ་བདེ་བ། བཅངས་པ་ཙམ་གྱིས་གྲོལ་བ། དེ་ལྟ་བུའི་ཟབ་ཆོས་
རྨད་དུ་བྱུང་བ་འདི་ཉིད་ནི། །
མཁས་པ་ལ་རིག་འཛིན་བརྒྱུད་པའི་གྲལ་མ་ཞིག ས་ལ་དཀྱིལ་འཁོར་སྒྲུབ་པའི་བཀྲག་
མ་ཡལ། བར་དུ་སྨན་རག་བདུད་རྩིའི་མཚོ་མ་བསྐམས། དད་ཉམས་དང་འདྲེས་ཁྱེར་གྱི་
- 224 -

སླད་མ་ཞུགས། མ་མཁའ་འགྲོའི་ཁ་རླངས་ཀྱི་ངད་མ་ཡལ། བྱིན་རླབས་དོན་བརྒྱུད་ཀྱི་
ཟམ་མ་ཆད་པར་བཞུགས་པ་ལགས་པས། སྔ་འགྱུར་རིང་ལུགས་འཛིན་པ་རྣམས་ཀྱིས་་་
གདམས་ངག་གི་གཙོ་བོར་འཛིན་དགོས་པར་ཨོ་རྒྱན་བརྒྱུད་པ་དང་བཅས་པའི་བཀའ་་་་
གཙིགས་ཕྱག་རྒྱས་བཏབ་པ། ཀུན་གྱིས་མཁྱེན་གསལ་ལྟར་རོ། །་ ་
འོ། དེ་ལྟ་བུའི་གདམས་པ་ཟབ་མོ་འདི་ཉིད་ཉམས་སུ་ལེན་པའི་སྔགས་འཆང་རིག་པ་
འཛིན་པ་རྣམས་ཀྱི་འགྲིག་ལམ་ཀུན་སྤྱོད་ཀྱི་རིམ་པ་ནི། དཔལ་ཨོ་རྒྱན་ཆེན་པོས་རང་རེ་
སྔགས་པ་རྣམས་ལ་ཞལ་གདམས་སུ་བསྩལ་བའི་ལས་འདི་ལྟར་གསུང་སྟེ། གསང་སྔགས་སྒོར་
ཞུགས་བོད་ཀྱི་སྔགས་པ་རྣམས༔ ཞེས་གསུངས་པ་ལྟར། སྤྱིར་བསྔགས་པ་ཞེས་པ་རྡོ་རྗེ་
ཐེག་པ་སྔགས་ཀྱི་ལམ་ལ་ཞུགས་ནས་ཚུལ་བཞིན་སྤྱོད་པ་ལ་སྔགས་པ་ཞེས་མིང་དང་དོན་དུ་
མཐུན་པ་ཡིན་ལ། དེ་ཡང་ཚུལ་བཞིན་ཇི་ལྟར་སྤྱོད་དགོས་ན། དང་པོ་ནི། གསང་
སྔགས་རྩ་བ་བླ་མ་གྲུབ་ཐོབ་ཚོལ༔ ཞེས་པ་ལྟར། ཐར་བའི་ལམ་གྱི་རྩ་བ་བླ་མ་མཚན་ལྡན་
ཞིག་ལ་མ་བསྟེན་ན་སྔགས་ཀྱི་སྒོར་ཞུགས་མི་ནུས་པས། ཐོག་མར་བླ་མ་ཆོས་བཞིན་སྤྱོད་པ་
ཞིག་བཙལ་ཏེ་མཉེས་པ་གསུམ་གྱིས་བསྟེན་པ་གལ་ཆེ། །
འོ། དེ་ནས། གསང་སྔགས་འཇུག་སྒོ་རིམ་པ་དབང་གིས་ཕྱེས༔ ཞེས་གསུངས་
པ་ལྟར། དབང་བརྒྱུད་པ་དང་ལྡན་པ་ཞིག་མ་ཐོབ་ན་ཡི་དམ་ཞིག་རྒྱུད་དང་མན་དག་ལ་བལྟ་
བ་ཙམ་མི་རུང་བས་ན་ཉམས་སུ་ལེན་པ་སྨྲས་ཅི་དགོས། དེས་ན་དབང་མང་པོ་མ་ཐོབ་ཀྱང་
ཐ་ན་རྡོ་རྗེ་སེམས་དཔའ་དང་། ཞི་ཁྲོ་གུ་རུ་ཞི་དྲག བཀའ་བརྒྱད་ཀྱི་དབང་ཙམ་མ་ཐོབ་ན་
བསྙེན་སྒྲུབ་ལས་སུ་མི་རུང་མ་ཡིན་ལ། འོ། དེར་མ་ཟད་སྔགས་ཀྱི་སྡོམ་པ་དབང་གིས་ཐོབ་
ཀྱང་དམ་ཚིག་མ་བསྲུངས་ན་ཕན་ལས་གནོད་ཚབས་ཆེ་བས་དེ་ཉིད་དག་དགོས་ཏེ། རིག་
འཛིན་དཔལ་ལྡན་བཀྲ་ཤིས་ཀྱི་ཞལ་ནས། ལྷ་སྒྲུབ་མི་དགོས་དམ་ཚིག་སྲུངས། ། ལྷ་ཀུན་
དམ་ཚིག་རྗེས་སུ་འབྲང༌། ། དམ་ཉམས་མཆོད་པ་ལྷས་མི་བཞེས། ། ཞེས་དང་། རྫོགས་
ཆེན་དཔལ་སྤྲུལ་རིན་པོ་ཆེའི་ཞལ་ནས། ཁ་གཏིང་མངོན་ལྐོག་མེད་པའི་དམ་ཚིག་ཅིག་མེད་
ན། ། གཏོར་ཚོགས་རི་ལྟར་སྤུངས་ཀྱང་དམ་ཅན་ནི་མི་འདུ། ། རྣམ་དག་དམ་ཚིག་གཙང་
བ་དམ་ཅན་གྱི་བླ་རྡོ། །ཞེས་གསུངས་པ་ལྟར་དམ་ཚིག་དང་ལས་རྒྱུ་འབྲས་བརྩི་བ་ཆོས་ཁྲིམས་
ཀྱི་རྩ་བ་ཡིན་པས་ན་ཀུན་གྱིས་ལས་རྒྱུ་འབྲས་དང་དབང་སྲོག་དམ་ཚིག་སྲུང་བ་གལ་ཆེའོ། །
འོ། དེ་ཡང་བསྲུང་བྱའི་དམ་ཚིག་ལ་རྣམ་གྲངས་མང་དུ་གསུངས་ཀྱང་རྩ་བ་བླ་མ་
བསྟེན་ནས་བཀའ་འགལ་ཐུགས་དཀྲུགས་མི་བྱེད་པ་དང་། སྲོག་གཅོད་དང་ལོག་ལྟ་གཙོ་
བོར་གྱུར་པའི་མི་དགེ་བ་བཅུ་དང༌། མཚམས་མེད་པ་ལྔ། ལྕི་བ་བཞི། ལོག་པ་བརྒྱད་
- 225 -

དང་། ཁྱད་པར་དུ། བླ་མའི་སྐུ་གསུང་ཐུགས་ཀྱི་དམ་ཚིག་ཉི་ཤུ་རྩ་བདུན། ཡན་ལག་གི་
དམ་ཚིག་ཉི་ཤུ་རྩ་ལྔ། རྩ་ལྟུང་བཅུ་བཞི། སྦོམ་པོ་བརྒྱད་སོགས་མིག་གི་འབྲས་བུ་བཞིན་དུ་
བསྲུང་དགོས་པ་ཡིན་ལ། གཞན་ཡང་དཔལ་ཨོ་རྒྱན་ཆེན་པོས། ང་ཡིས་རྗེས་འཇུག་སྔགས་
འཆང་ཚོགས་རྣམས་གསོན། ། སྔགས་པ་འཆང་འཐུང་ཁྱི་ཡི་ལུས་སུ་སྐྱེ། ། གལ་ཏེ་མི་རུ་སྐྱེ་
ནའང་སྨྱོན་པར་སྐྱེ། །མ་འོངས་སྙིགས་མའི་དུས་ཀྱི་སྔགས་པ་རྣམས། ། ཆང་འཐུང་ཨོ་རྒྱན་
པདྨའི་གསུང་ཡིན་ཟེར། །དེ་དག་ང་ཡི་རྗེས་འཇུག་མ་ཡིན་ཏེ། ། ནག་པོ་བདུད་ཀྱི་རྗེས་སུ་
ཞུགས་པ་ཡིན། ། ཆང་འཐུང་པདྨ་ང་ཉིད་བསླུས་པ་ཡིན། ། ཞེས་གསུངས་པ་ལྟར། ཉེས་
དམིགས་སོ་ལྔ་ལྡན་པའི་མྱོས་བྱེད་ཆང་ཞེས་བྱ་བ་འདིའི་གཟུགས་བརྙན་ཙམ་གྱིས་སངས་རྒྱས་
ཀྱི་བསྟན་པ་ལ་གནོད་ཆེ་བར་དགོངས་ནས་རྒྱལ་བོ་གླང་དར་མས་ཀྱང་བསྟན་པ་བསྣུབས་པའི་
རྟེན་འབྲེལ་དུ། 
ལྷ་སའི་གཙང་ཁང་སྒོ་ལ་འདམ་ཞལ་བྱས་པར་རབ་བྱུང་ཆང་འཐུང་གི་
གཟུགས་བརྙན་བྲིས་ནས་བཞག་པ་ཡིན་ལ། བལ་བོར་རབ་བྱུང་གིས་བུམ་པ་འཁྱེར་བ་
གཟིགས་པ་ཐུགས་སྐྱོ་སྟེ་ཀུན་མཁྱེན་གཉིས་པ་སློབ་དཔོན་དབྱིག་གཉེན་ཀྱང་མྱ་ངན་ལས་
འདས་ཞེས་ལོ་རྒྱུས་ཡོད་དོ། །
འོ། དེར་མ་ཟད་བདུད་མོའི་མངལ་ཁྲག་ལས་སྐྱེས་པའི་ཐ་མ་ཁ་ཟེར་བའི་རྫས་ངན་
བྱུང་ཚུལ་ནི། སངས་རྒྱས་མྱ་ངན་འདས་པའི་ཚུལ་བསྟན་ནས་ལོ་མང་པོ་ཞིག་སོང་བའི་ཚེ།
བདུད་ཀྱི་རིགས་ ཅན་ བུད་ མེད་ ཅིག་ གིས་ སྨོན་ལམ་ལོག་འདེབས་བྱས་ པ་ལ་བརྟེན་ནས།
མངལ་ཁྲག་ས་ལ་ལྷུང་བ་ལས་སྔོ་ཞིག་སྐྱེས་ཏེ། རིམ་གྱིས་རྒྱ་གར་ནག་སོགས་སུ་དར་བ་ཡིན་
ལ། དེ་རྔུབ་པ་དག་གི་སྙིང་ལ་གདོན་ཞུགས་ནས། ཡང་དང་ཡང་དུ་དུག་གསུམ་གྱི་ཕྱག་རྒྱ་
ཚང་བ། རྡུབ་འདོད་སྐྱེས་ནས་རྡུབ་པར་འགྱུར་རོ། །འོ། དེ་རྔུབ་བའི་མི་ལ་བླ་མ་ཡི་དམ་
མཁའ་འགྲོ་ཆོས་སྐྱོང་རྣམས་མི་དགྱེས། ཡི་དམ་གྱི་ལྷ་དང་ཆོས་སྲུང་དམ་ཅན་རྒྱ་མཚོ་རྣམས་
ལྟ་ཞོག འཇིག་རྟེན་པའི་ལྷ་ཀླུ་དཀར་ཕྱོགས་པའང་མི་འཁོར་བ་དང་། ངག་གི་ནུས་པ་
ཉམས་པས་སྔགས་བཟླས་པ་ལ་ནུས་པ་མི་འབྱུང་། ཐ་མ་ཁ་འཐེན་པའི་མི་དེ་དག་གཙུག་ལག་
ཁང་དང་། རྟེན་གྱི་དྲུང་དུ་སོང་ན་དྲི་ངན་པས་ཁྱབ་པར་འགྱུར་ལ། དེའི་རྣམ་སྨིན་གྱིས་ཚེ་
ཕྱི་མ་ངན་སོང་གི་གནས་མི་གཙང་བའི་ནང་དུ་སྐྱེས་ནས་སྡུག་བསྔལ་བསམ་གྱིས་མི་ཁྱབ་པ་
མྱོང་དགོས་སོ། ། གལ་ཏེ་དེ་ལས་ཐར་ནས་བདེ་འགྲོ་ཙམ་ཐོབ་ཀྱང་ལུས་ལ་དྲི་མི་ཞིམ་པ་བྲོ་
བར་འགྱུར་ བ་ སོགས་ཉེས་དམིགས་ ཤིན་ ཏུ་ ཆེ་ སྟེ། དཔལ་ ཨོ་ རྒྱན་ཆེན་པོའི་ཞལ་ནས།
རྟེན་གྱི་དྲུང་དུ་དུ་བ་ཕོག་པ་ཡིས། ། ལྷན་ཅིག་སྐྱེས་པའི་ལྷ་ནི་འབྲོས་པ་དང༌། ། རྡུབ་པའི་
མོད་ལ་བྱང་ཆུབ་སེམས་རྩ་བསྐམ། །སྲོག་རྩར་གདོན་ཞུགས་ཚེ་ཐུར་དབུགས་ཀྱང་འཚང་། །
- 226 -

བཞི་བརྒྱ་རྩ་བཞིའི་ནད་རྣམས་སྣ་འདྲེན་བྱེད། ། རྡུབ་པའི་མིན་རྣམས་ཡི་དམ་ལྷ་སྒྲུབ་ཀྱང༌། །
ལྷ་ཞལ་མི་སྟོན་ཚུར་ལ་གདོན་ཞལ་སྟོན། །བསྐལ་བར་སྒྲུབ་ཀྱང་མི་འགྲུབ་བར་ཆད་འབྱུང་། །
ཞེས་ཉེས་དམིགས་མང་དུ་གསུངས་སོ། །
འོ། དེས་ན། ཉེས་སྐྱོན་ཐམས་ཅད་ཀྱི་རྩ་བ་སྨྱོ་ཆུ་དང༌། ཐ་མ་ཁ་སོགས་མ་རབས་
ཀྱི་སྤྱོད་པ་ལྷུར་ལེན་པ་དང༌། འོ། ཁྱད་པར་དུ། ཡར་འཐེན་གྱི་ཞབས་འདེགས་ལ་
གཡག་ཆད་གྱེན་ལ་འདེད་པ་ལྟ་བུ། མར་འཐེན་གྱི་ཞབས་འདྲེན་ལ་ཆུ་བོ་ཐུར་དུ་རྒྱུག་པ་ལྟ་
བུར་བྱེད་པའི་སྔགས་པ་ཁ་ཤས་ཀྱིས་མགོ་ལ་རལ་བ་མི་འཇོག་པ་དང་། ལུས་ལ་རང་གི་ཆོས་
ལུགས་དང་མཐུན་པའི་ན་བཟའ་མི་གྱོན་པར་མ་ཟད། མཐའ་མིའི་ལད་མོ་བྱེད་པ་འདི་ཁྱེད་
ཅག་ལ་སུས་གནང་བ་ཡིན། ཨོ་རྒྱན་རྡོ་རྗེ་འཆང་གིས་གནང་བ་ཡིན་ནམ། རྩ་བའི་བླ་མས་
གནང་བ་ཡིན། དེ་དག་གིས་གནང་བ་མིན་ན། བསྟན་པའི་བླ་བཙོང་དང་། དཀོན་
མཆོག་གི་རྐང་འདྲེན་འདི་འདྲ་བྱེད་དོན་ཅི་ལ་ཡོད། རང་རང་གིས་བསམ་བློ་རེ་ཐོངས་དང་།
འོ། གཞན་ཡང་། མཁོ་བའི་ཡོ་བྱད་ཞྭ་གོས་གླེགས་བམ། ཌཱ་དྲིལ་བགྲང་འཕྲེང་
སོགས་ཁྲལ་བཞག་ཙམ་མ་ཡིན་པར་སྔགས་འཆང་རྒྱན་གྱི་མེ་ཏོག་ལྟར་སོ་སོའི་ཚད་དང་མཚན་
ཉིད་ཚང་བའི་ངོས་ནས་ཆོས་གྲལ་གང་ལེགས་སུ་བྱེད་དགོས། གྲལ་ན་བཞུགས་པའི་ཚེ་དོན་
མེད་ལོང་གཏམ་སྨྲ་བ། གད་མོ་རྟ་རྒོད་བྱེད་པ། རྩིག་པ་དང་ཀ་བ་སོགས་ལ་བསྙེས་ལ།
འདོན་པ་མི་གསུང་བར་ཁ་བསྡམས་ནས་འདུག་པ། ཌ་དྲིལ་མི་དཀྲོལ་བར་ལག་པ་རུམ་ལག་
བྱེད་པ། མིག་གིས་མདུན་གྱི་ཐད་ཀར་མི་བལྟ་བར་མར་གྱི་ཁྲོམ་ཚོགས་ལ་ལྟ་བ། གཉིད་
འོད་གསལ་དུ་འཁྱེར་བའི་གདམས་པ་མི་ཤེས་ན་གཉིད་ལོག་པ་སོགས་སྦྲུལ་ལ་གླ་རྩི་བཞིན་དུ་
སྤངས་ཏེ། ཇི་སྐད་དུ། ལུས་གཡོ་མེད་རི་བོ་ཅོག་བཞག མིག་ཞེན་མེད་རྒྱ་མཚོ་ཅོག་
བཞག སེམས་རྟོག་མེད་རིག་པའི་ཅོག་བཞག་སྟེ་ཅོག་བཞག་གསུམ་གྱི་རྟེན་འབྲེལ་ལ་བརྟེན་
ནས་ཉམས་སུ་ལེན་དགོས་པ་ཡིན། །
་ འོ ། དེ་ལྟར་དགེ་སྡིག་འདོར་ལེན་གྱི་སྤྱོད་པའི་སྒོ་ནས་ཆོ་ག་ཆོས་སྤྱོད། འདོན་རྟ་
དབྱངས་གསུམ། རྡུང་རོལ་མོ། བཅའ་ག་ཕྱག་ལེན། མཆོད་རྫས་བཀྲམ་སྡུད། གཏོར་
མའི་བཟོ་དབྱིབས། རྒྱན་དང་མེ་རི་སོགས་སྔགས་མང་གི་ཕྱག་ལེན་ལ་མི་བསྟུན་པར་རང་
སྣང་གང་ཤར་བྱེད་པ་ལ། རྒན་པ་དང་ལས་སྣས་ཚོགས་འཛིན་གྱིས་སྐྱོང་འཛིན་དམ་པོར་མ་
བྱས་ན། རིག་འཛིན་གོང་མའི་ཕྱག་སྲོལ་དང་། བླ་མ་དམ་པའི་གསུང་སྲོལ་རྣམས་ཉམས་
འགྲོ་བ་ཀུན་གྱི་ཐུགས་ན་མངའ་བ་དེ་ལྟར་ལགས། །
འོ། ད་ནི་མྱུར་དུ་འཚང་རྒྱ་བའི་གདམ་ངག་ཚིག་བརྒྱ་དོན་གཅིག་གིས་བཤད་ན།

ཚོགས་གྲལ་དུ་བཞུགས་པ་རྣམས་ཀྱིས་ཆོ་ག་དང་། ཆོས་སྤྱོད་འུར་འདོན་ཙམ་གྱིས་མི་ཆོག་སྟེ།
རྒྱུད་ལས། ཏིང་འཛིན་མི་འགྱུར་གཟེར་མིད་ན། ། སྐུ་ནི་ནམ་ཡང་མཐོང་མི་འགྱུར། །
སྲོག་སྙིང་བསྙེན་སྒྲུབ་གཟེར་མེད་ན། ། ལྷ་དང་དམ་ཅན་ཁུག་མི་སྲིད། ། ཅེས་གསུངས་པ་
ལྟར། དམ་པ་གསུམ་གྱི་རྩིས་ཟིན་པའི་སྒོ་ནས། ཏིང་འཛིན་རྣམ་གསུམ། སྐུ་གསུམ་ལམ་
ཁྱེར། དག་རྫོགས་སྨིན་གསུམ། སྲོག་སྡོམ་གཟེར་བཞི། དམིགས་བཅས་དམིགས་མེད་
ཀྱི་རྫོགས་རིམ། རྫོགས་པ་ཆེན་པོ་ཨ་ཏི་ཡོ་ག་སོགས། ནངས་རྟོགས་ན་ནངས་སངས་རྒྱས་
ཀྱི་དགོངས་པ་མཇལ་བ། ནུབ་རྟོགས་ན་ནུབ་སངས་རྒྱས་ཀྱི་དགོངས་པ་མཇལ་བ། གཞི་
ཁྲེགས་ཆོད་ཀྱི་ལྟ་བ་གཏན་ལ་ཕབས་ནས་ལམ་ཐོད་རྒལ་གྱི་སྣང་བཞི་བརྗོད་བྲལ་བསམ་ངོ་བྲལ་
བའི་ངང་ནས་ཉམས་སུ་ལེན་པ་སྔགས་པ་རབ་ཀྱི་མཚན་ཉིད། སྔགས་པ་ཐ་མས་ཀྱང་ཚིག་གི་
རྗེས་སུ་དོན་དྲན་བཞིན་པའི་ངོས་ནས་ཆོ་ག་ཆོས་སྤྱོད་ཐམས་ཅད་དད་གུས་དག་སྣང་
། དྲན་
ཤེས་བག་ཡོད་དང་ལྡན་པའི་སྒོ་ནས་ཉམས་སུ་ལེན་དགོས་སོ། །
འོ། དེ་ལྟར་གང་ཞུས་ཐམས་ཅད། སངས་རྒྱས་ཀྱི་བཅས་ཁྲིམས། རིག་པ་འཛིན་
པའི་ནང་ཁྲིམས། བཅའ་ཡིག་ཆེན་པོའི་དགོངས་དོན། དགེ་བསྐོས་རྣམས་ཀྱི་ཚོགས་་
གཏམ་བཅས་ཁྱད་དུ་མ་བསད་པར། ཡར་ལ་ཚོགས་ཚུལ། མར་ལ་གྲོལ་ཚུལ། གྲལ་དུ་
བཞུགས་ཚུལ། འདོན་པ་གསུང་ཚུལ། འཆམ་གཏག་ཚུལ། མཆོད་གཡོག་བྱེད་ཚུལ་ཇ་
ཐུག་འདྲེན་ཚུལ་སོགས་གང་ཐད་ནས་ཚུལ་མཐུན་མཛད་པ་བཀའ་དྲིན་ཆེ་ཞུ་བ་ལས་ཅི་ཡོད
ཕྲན་བདག་གིས་ཀྱང་ཡུལ་གྲུ་འདི་དང་སྔགས་མང་གི་ཆོས་སྲིད་ཀྱི་ལ་རྒྱུ་བསམ་ནས། ནང་
ནས་མཇལ་ན་དད་པ་སྐྱེ་བ། ཕྱི་ནས་ཉན་ན་ཡི་རང་བྱེད་པ། སྔགས་པ་དང་སྐྱ་བོ་ཁྱད་
མེད་དུ་མ་སོང་བ། སྔོན་གྱི་ཕྱག་སྲོལ་བཟང་བོ་འདྲ་བ་རེ་ཨེ་ཡོང་སྙམ་ནས། མཐོན་པོའི་ངོ་
མ་འཚོས། དམའ་མོའི་ཉེ་མ་བསྐྱངས་པར། ཁ་ནས་ ལྷ་ཕོག་ཀླུ་ཕོག་ལག་ནས་མགོ་་་
བརྡུངས་མཇུག་བརྡུངས་བྱས་པ་ཡིན། འོན་ཀྱང་ནོར་བ་རྒྱལ་པོ་ལ་ཡང་འབྱུང་། འཁྲུལ་
བ་མཁས་པ་ལ་ཡང་སྲིད་ཙ་ན། བདག་གཏི་མུག་གི་མུན་པ་འཐིབས་པ། ཞེ་སྡང་གི་མེ་སྟག་
འབར་བ་ཡིན་སྟབས། མ་དྲང་བའི་ཡོ་ཆེ་བ། མ་ཤེས་པའི་སྐྱོན་ཆེ་བ། དོན་མེད་ལ་ལག་
རྡུང་བྱས་པ། དགོས་མེད་ལ་གཏམ་ངན་བཏང་བ། ཡར་གྱི་ལྷ་ལ་བགོམ་པ། མར་གྱི་ཀླུ་
མནོལ་བ་ཡོད་ན། བཟོད་པའི་རང་བཞིན་ཅན་པས་བདག་ལ་ཉེས་པར་མི་བརྩི་བར་བཟོད་
པ་བཞེས་དགོས་པ་ཡིན་ནོ། །
འོ། འབྱུང་འགྱུར་དོན་ལ་གསོལ་བ་འདེབས་དགོས་པའི་སྙིང་བོ་ནི། ཕན་བདེའི་རྩ་
བ་རྒྱལ་བསྟན་རིན་པོ་ཆེ་ཡུན་རིང་དུ་གནས་པ་དང་། དེ་འཛིན་གྱི་སྐྱེས་བུ་དམ་པ་རྣམས་
- 228 -

ཞབས་པད་བརྟན་ཅིང་མཛད་འཕྲིན་རྒྱས་པ་དང་། རིག་འཛིན་འདུས་སྡེ་རྣམས་འཕེལ་ཞིང་
བཤད་སྒྲུབ་ཀྱི་བྱ་བ་ཡར་རྒྱས་སུ་འགྱུར་བ་དང་། བྱེ་བྲག་ཏུ། བསྟན་ལ་སྲི་ཞུ་བགྱིད་པའི་
སྦྱིན་བདག་རྣམས་ཀྱི་མི་ལ་ན་ཚ། ཕྱུགས་ལ་གོད་ཁ། ཞིང་ལ་སད་སེར་དང་ནོར་ལ་དགྲ་
རྐུན་གཡང་ལ་གང་སྟོང་དང་མཛོད་ལ་ཟད་པ་ནམ་ཡང་མི་འབྱུང་བའི་སྐྱབས་འཇུག སྡང་
བའི་དགྲ་ངན་གྱི་དཔུང་ཚོགས། འཐབ་ཅིང་རྩོད་པའི་འཁྲུག་ལོང་། ཁ་མཆུ་དཀར་ནག་
ཁྲ་གསུམ། ངན་པ་དགྲར་ལངས་པ། ཁ་དྲག་ཅན་གྱིས་གཏམ་གཏོང་བ། གཡོ་སྒྱུ་ཅན་
གྱིས་གཡོ་བྱེད་པ། སྡང་དགྲ་གདོན་བགེགས། ལན་ཆགས་བུ་ལོན། བྱད་ལ་ཕུར་ཁ།
རྦད་འདྲེ་དྲོད་གཏོང་། མནན་གཏད་འཕང་སྲེག་སོགས་མི་འདོད་པའི་རྐྱེན་ངན་ཐམས་ཅད་
ལྷག་མེད་དུ་འགྲོ་བའི་སྐྱབས་འཇུག བཙན་ཕྱུག་དཔལ་གསུམ་འཇོམས་པའི་བདེ་སྐྱིད།
མི་ནོར་གཡང་གསུམ་འཕེལ་བའི་མངའ་ཐང་། བཙན་བརྗིད་ཁ་དྲག་ཆེ་བའི་རྒན་རབས།
དཔའ་རྩལ་སྟོབས་གསུམ་འཛོམ་པའི་དར་མ། བློ་རིག་དྲན་ གསུམ་ཚང་བའི་གཞོན་ནུ།
རིགས་རྒྱུད་ཆུ་བོའི་རྒྱུན་ལས་འཕེལ་བ། སྟོབས་འབྱོར་དབྱར་གྱི་དཔལ་ལས་རྒྱས་པ། བདེ་
སྐྱིད་ལྷ་ཡི་དཔལ་ལས་དར་བ། ཕྱི་ན་སྙན་གྲགས་འབྲུག་སྒྲ་ལས་ཆེ་བ། བར་ན་བཙན་
བརྗིད་དཔག་བསམ་སྡོང་བོ་ལས་རྒྱས་པ། ནང་ན་བདེ་དགའ་རྒྱ་མཚོ་ཆེན་པོ་ལས་འཕེལ་
བའི་སྐྱབས་འཇུག རྒྱ་གར་གྱི་ཆོས་དང་རྒྱ་ནག་གི་ གོས་དར་སོགས་དབང་དུ་འདུ་བའི་
སྐྱབས་འཇུག སྟོབས་འབྱོར་རྒྱ་མཚོ་འཁྱིལ་བའི་རླབས་ཕྲེང་། རླུང་རྟའི་དར་ཆེན་གཡོ་
བའི་བ་དན། སྙན་པའི་དུང་དཀར་གྲགས་པའི་རང་སྒྲ་སོགས་མདོར་ན་འཇིག་རྟེན་གྱི་དགེ་
མཚན་མཐའ་དག་དབང་དུ་འདུ་ བའི་ སྐྱབས་འཇུག ཅེས་ཞུ་བ་པོ་ཞུ་མི་ མཁས་ ཀྱང༌།
ཁྱེད་གསན་པ་པོ་རྣམས་མཁས་པའི་སྒོ་ནས་གང་ཞུས་ཐམས་ཅད་སྙན་རྒྱབ་ཀྱི་བསེར་བུ་མི་
མཛད་པར་ཅི་ཞུས་ཕྱག་ལེན་ལ་འདེབས་པ་མཁྱེན་མཁྱེན་ཞུ་ལགས།
རྒྱལ་བ་ཀུན་གྱི་གསང་ཆེན་མཛོད། །
བླ་མེད་མཆོག་གི་བསྟན་པ་འདི། །
ཇི་ལྟར་མཁའ་ལ་ཤར་བ་བཞིན། །
རྒྱལ་ཁམས་ཡོངས་ལ་དར་རྒྱས་ཤོག །
བཀྲ་ཤིས་བདེ་ལེགས།
229 -

༄༅། །ཚོགས་ཀྱི་གཏམ་དགའ་བའི་མེ་ཏོག་ཅེས་བྱ་བ།
འོ་ལེགས་སོ
རྡོ་རྗེ་ལུས་ལ་རྩ་ཐིག་རླུང་གི་ཚུལ། །
གནད་དུ་བསྣུན་ལས་ཡེ་ཤེས་འཆར་བའི་ལམ། །
སྒྲུབ་མཛད་རིག་འཛིན་གོང་མའི་ལམ་སྲོལ་ལ། །
ཞུགས་པའི་སྔགས་འཆང་གང་རྣམས་རྒྱལ་གྱུར་ཅིག །
ཅེས་བསྔགས་པར་འོས་པ། ལུས་དངོས་པོའི་གནས་ལུགས། གནས་པ་རྩ་ཡི་རང་
བཞིན། གཡོ་བ་རླུང་གི་ཁྱད་ཆོས། བཀོད་པ་བྱང་ཆུབ་ཀྱི་སེམས་གནས་པའི་ཚུལ་ལ།
གནད་དུ་བསྣུན་པས་བདེ་སྟོང་གི་ཡེ་ཤེས་རྩོལ་མེད་ཤུགས་འབྱུང་དུ་འཆར་བ། རིག་འཛིན་
རྣམས་ཀྱི་གཙུག་གི་ཅོད་པན། དཔལ་ཨོ་ཊི་ཡ་ནའི་སློབ་དཔོན་ཆེན་པོ་པདྨ་སམྦྷ་ལ་སོགས་
ཟུང་འཇུག་གྲུབ་པའི་གོ་འཕང་མཐོན་པོར་གཤེགས་པ་རྣམས་ཀྱི་རྗེས་སུ་ཞུགས་པའི་སྔགས་
འཆང་གྲུབ་ པའི་ རལ་བ་འཛིན་ པའི་ཚོགས་གདན་འཛོམས་པའི་དབུས་ སུ། གང་ཞུ་ན། །
སྤྱིར་སྔ་འགྱུར་རྙིང་མའི་བསྟན་པ་རིན་པོ་ཆེ་ཇི་ལྟར་བྱུང་ཚུལ། དེ་འཛིན་གྱི་སྐྱེས་ཆེན་དམ་པ་
རིམ་པ་བྱོན་ཚུལ། 
བསྟན་པ་ལ་བྱ་བ་ཇི་ལྟར་མཛད་ཚུལ་རྣམས་རྒྱས་པར་ཞུ་དགོས་པ་ཡིན་ནོ།
སྐྱེས་སྟོབས་ཀྱི་ཤེས་རབ་དང༌། སྦྱངས་སྟོབས་ཀྱི་ཡོན་ཏན་གང་ཡང་མེད་པའི་དམན་པ་
བདག་ལྟ་བུས་དེ་ལྟ་བུ་ཞིག་ཞུ་ག་ལ་སྤོབས། དེ་ལྟ་ཡིན་མོད། ལས་སྣ་གོང་མ་རྣམས་ཀྱི་
ཕྱག་ལེན་ལ་དོན་དང་ལྡན་པའི་ཚོགས་གཏམ་རེ་འབུལ་སྲོལ་ཡོད་པས། དེ་ཡང་ས་བཅད་མ་
སྟོང་ཙམ་ཞིག་ཞུ་བའི་དབང་དུ་བཏང་ན། འོ། དེ་ཡང་རྒྱལ་བ་དགོངས་བརྒྱུད། རིག་
འཛིན་བརྡ་བརྒྱུད། གང་ཟག་སྙན་བརྒྱུད། དེའི་ཆོས་ཁུངས་བཙུན་པའི་བརྒྱུད་པ་གསུམ་
ཅུང་ཙམ་ཞུ་ན། དང་པོ་རྒྱལ་བ་དགོངས་བརྒྱུད་ནི། ཇི་སྐད་དུ། རིགས་གསུམ་མཁའ་
འགྲོ་ཆོས་ཀྱི་སྤྱན་ཅན་ལ། །བསྟན་པའི་གཉེར་གཏད་མདོར་ན་སྐུ་གསུམ་གྱི། །སྟོན་གྱི་གླེང་
གཞི་རྒྱལ་བ་དགོངས་བརྒྱུད་དོ། ། ཞེས་གསུངས་པ་ལྟར། རྒྱུད་སྡེ་ཟབ་མོ་རྣམས་སྡུད་པ་པོ་
གསང་བའི་བདག་པོ་གཙོ་བོར་གྱུར་པའི་རྒྱལ་སྲས་རིགས་གསུམ་མགོན་པོ་དང་། འཁོར་
- 230 -

འདས་ཐམས་ཅད་ཀྱི་བདག་མོ་མཁའ་འགྲོ་མ་ལས་ཀྱི་དབང་མོ་ཆེ། ཡེ་ཤེས་ཀྱི་མཁའ་འགྲོ་མ་
ཚོགས་དང་བཅས་པ་རྣམས་ལ་དངོས་སུ་གཉེར་གཏད་ནས་བཀའ་བསྒོས་པ། མདོར་ན།
སྟོན་པ་སྐུ་གསུམ་གྱི་གླེང་གཞི་དང་འབྲེལ་བ། དགོངས་པ་རོ་གཅིག་ཏུ་མཉམ་པས་ཆོས་
བསྟན་བྱ་སྟོན་བྱེད་མེད་ཀྱང་ཡེ་ཤེས་ཀྱི་རྩལ་ལས་ཚུལ་ཙམ་དུ་སྣང་བས་རྒྱལ་བ་དགོངས་པའི་
བརྒྱུད་པ་བྱུང་བ་ལགས་སོ། །
གཉིས་པ་རིག་འཛིན་བརྡ་བརྒྱུད་ནི། ཇི་སྐད་དུ། དུས་དྲུག་ཚེ་ན་རྩོལ་མེད་ཐེག་པ་
ནི། །སེམས་ལྷག་ཅན་ལ་རྡོར་སེམས་དབང་བསྐུར་སྩལ། །ལྷ་ཡི་གནས་དང་དེ་ཉིད་མི་ཡུལ་
དུ། ། སྤྲུལ་བའི་སྐུར་བཞེངས་དགའ་རབ་རྡོ་རྗེ་ཡིས། །དབང་རྒྱུད་མཛོད་ཐོབ་བསྟན་པའི་
བདག་པོར་གྱུར། ། ཅེས་གསུངས་པ་ལྟར། རྡོ་རྗེ་སེམས་དཔས་རྒྱལ་ཐབས་སྤྱི་བླུགས་ཀྱི་
དབར་བསྐུར་ཞིང་། མན་ངག་བྱིན་པས་ལྷ་གནས་དང་མི་ཡུལ་དུ་དར་བ། སྤྲུལ་སྐུ་དགའ་
རབ་རྡོ་རྗེ། སློབ་དཔོན་འཇམ་དཔལ་བཤེས་གཉེན། ཤྲཱི་སིང་ཧ། ཛྙཱ་ན་སུ་ཏྲ། བི་མ་
ལ་རྣམས་དང་། སློབ་དཔོན་ཆེན་པོ་པདྨ་ཀ་རས་དངོས་སུ་ཤྲཱི་སིང་ཧ་བླ་མར་བསྟེན་ཅིང་།
དགའ་རབ་རྡོ་རྗེ་ཡེ་ཤེས་ཀྱི་སྐུ་དང་མཇལ། དེ་དག་གིས་འཁོར་བ་ཇི་སྲིད་འགྲོ་བའི་དོན་
མཐའ་ཡས་པ་མཛད་ཅིང་། འོག་མིན་དང༌། དགའ་ལྡན། སུམ་ཅུ་རྩ་གསུམ་སྟེ་ལྷ་
གནས་གསུམ་དུ་རྒྱས་པར་བསྟན་པར་མཛད་ལ། དེ་དོན་སྲིན་པོ་བློ་གྲོས་ཐབས་ལྡན་གྱིས་ཡི་3
གེར་བཀོད་ནས་མཁའ་ལ་དགོངས་པའི་རྩལ་གྱིས་སྦས་པ་ཡིན་ནོ། ། དེ་དག་གིས་ཆོས་དོན་མ་
ལུས་པ་བརྡ་ཙམ་གྱིས་ཁོང་དུ་ཆུད་པས་རིག་འཛིན་བརྡ་བརྒྱུད་ཞེས་བྱ་བ་འདི་བྱུང་། །
གསུམ་པ་གང་ཟག་སྙན་བརྒྱུད་ནི། ཇི་སྐད་དུ། དེ་ཚེ་དེ་ཡི་བྱིན་རླབས་སྣང་བ་
ལས། །རྒྱལ་བ་ཛ༔ ལ་རྨི་ལྟོས་བདུན་ཤར་ཏེ། ། ཕྱག་རྡོར་སྐུ་དང་ཏན་སྡེ་བཅོ་བརྒྱད། །
ཡང་ཐོག་བབས་ཤིང་རིམ་པར་དོན་རྟོགས་ནས། ། ཀུ་ཀུ་རཱ་ཛ་སོགས་ལས་བརྒྱུད་དེ་དར། །
ཞེས་གསུངས་པ་ལྟར། གསང་བའི་བདག་པོས་ཆོས་བསྟན་པ་དེའི་ཚེ་དེའི་བྱིན་རླབས་ཀྱི་
སྣང་བ་ལས་ཟ་ཧོར་གྱི་རྒྱལ་བོ་ཛ ལ་རྨི་ལྟོས་བྱུང་བ་དང་མཐུན་པར། ཕྱག་རྡོར་གྱི་སྐུ་ཁྲུ་
གང་བ་རྙེད། སྒྲུབ་པ་མཛད་པས་ཁང་ཐོག་ཏུ་ཏཎཱ་སྡེ་བཅོ་བརྒྱད་ཀྱི་གླེགས་བམ་དངོས་སུ་
བབས། རྡོ་རྗེ་སེམས་དཔའ་ཞལ་མཐོང་གི་ལེའུ་བརྡ་མཇལ་ཏེ་བསྒྲུབས་པས་བྱིན་གྱིས་
བརླབས། བསྐྱེད་རིམ་གྱིས་ཕུང་བོ་སྦྱངས། གསང་བའི་བདག་པོས་དབང་བསྐུར་རྒྱུད་
བཤད་པས་དོན་རྟོགས། དེ་ནས་རིམ་པར་སློབ་དཔོན་ཀུ་ཀུ་རཱ་ཛ། ཨིནྡྲ་བོ་དྷི། སཾ་ཧ་རཱ་
ཛ་སོགས་ལ་བརྒྱུད་དེ་དར་བ་ཡིན་ནོ། །དེ་ཡང་གྲུབ་པའི་སློབ་དཔོན་རྣམས་ལ་ལྷག་པའི་ལྷས་
བསྩལ་བ་སོགས་གཞན་དང་གཞན་དག་ནས་འབྱུང་བ་སོགས་ཆེས་མང་བས་གསང་སྔགས་ཀྱི་
- 231 -

རྒྱུད་སྡེ་ལ་མཐའ་དང་ཚད་ཡོད་པ་མ་ཡིན་ནོ། ། དེ་དག་ནི་གང་ཟག་གཅིག་ནས་གཅིག་ཏུ་
ཚིག་གི་སྒྲ་ལ་བརྟེན་ཏེ་རྣ་བར་བརྒྱུད་པས་གང་ཟག་སྙན་བརྒྱུད་ཞེས་གྲགས་པ་ཡིན་ནོ། ། །
འོ། བརྒྱུད་པ་གསུམ་དང་ལྡན་པའི་སྔ་འགྱུར་རྙིང་མའི་བསྟན་པ་རིན་པོ་ཆེ་འདི་ཉིད་
སྟོན་པ་རྡོ་རྗེ་སེམས་དཔའ་ནས་བཟུང་སྟེ་རྒྱ་གར་གྲུབ་ཆེན་བརྒྱད་ཅུ། མཁའ་སློབ་ཆོས་
གསུམ། རྗེ་འབངས་ཉེར་ལྔ། འཕགས་བོད་ཀྱི་ཡུལ་གྲུ་ཆེན་པོར་གྲུབ་པའི་གོ་འཕང་མཐོན་
པོར་གཤེགས་པའི་རིག་འཛིན་ནམ་མཁའི་སྐར་ཚོགས་ཀྱི་གྲངས་དང་མཉམ་པ་རྣམས་ཀྱིས་
འཇིག་རྟེན་གྱི་ཡུལ་གྲུ་ཀུན་ཏུ་རྒྱ་ཆེར་སྤེལ་བ་ཡིན་ལ། བྱེ་བྲག་ཏུ་མདོ་སྨད་དང་། སྒོས་སུ་
རེབ་གོང་གི་ཡུལ་གྲུ་འདི་ལ་ཡང་། གྲུབ་པའི་དབང་ཕྱུག་ཆེན་པོ་ ཤར་ སྐལ་ ལྡན་རྒྱ་མཚོ།
གྲུབ་དབང་ར་རྒྱ་ཚང་། དཔལ་ཆེན་ནམ་མཁའ་འཇིགས་མེད། སྐྱབས་མགོན་ཚོགས་དྲུག་
རང་གྲོལ། སོགས་མཁས་གྲུབ་ཀྱི་བསྟན་འཛིན་ཚད་དང་ལྡན་པ་མང་དུ་བྱོན་སྟེ། སངས་
རྒྱས་ཀྱི་བསྟན་པ་དང་། སེམས་ཅན་གྱི་དོན་དཔག་ཏུ་མེད་པ་མཛད། ཁྱད་པར་དུ་ཡབ་རྗེ་
བླ་མ་སྐལ་ལྡན་རྒྱ་མཚོའི་དངོས་སློབ་ནག་ཀྱུའི་རབ་འབྱམས་པ་རིན་པོ་ཚང་གིས་སྒྲུབ་པའི་སྡེ་
ཡིད་དགའ་ཆོས་འཛིན་ཕྱག་འདེབས་མཛད། ཀློག་པ་ཐོས་བསམ་དང་སྤོང་བ་བསམ་གཏན་
གྱི་འཁོར་ལོ་བདག་གིར་བཞེས་པའི་དགེ་འདུན་གྱི་སྡེ་འདི་བྱུང་བ་ཡིན། འོ་འོ། ཡབ་རྗེ་བླ་
མ་སྐུ་ཕྲེང་རིམ་བྱོན་ནས་བཟུང་རང་དགོན་ཡིད་དགའ་ཆོས་འཛིན་གྱི་སྤྱི་སོས་བཀའ་བསྒོས་
ལྟར། མཆོད་གཞིས་རེབ་ས་ཚོ་བ་བཞི་ལ། ཐུགས་རྗེ་ཆེན་པོ་འཁོར་བ་དབྱིངས་སྒྲོལ་གྱི་
བསྐྱེད་རྫོགས་རྫོགས་པ་ཆེན་པོའི་གཞི་བསྙེན་སྒྲུབ་ཆེན་འདིའི་སྲོལ་ལེགས་པར་བཙུགས་པ་
ཡིན། །
འོ། ཐུགས་རྗེ་ཆེན་པོ་འཁོར་བ་དབྱིངས་སྒྲོལ་གྱི་བསྐྱེད་རྫོགས་རྫོགས་པ་ཆེན་པོའི་
ཟབ་ཆོས་ཀྱི་ཆོས་ཁུངས་བཙུན་པའི་ལོ་རྒྱུས་ཅུང་ཙམ་ཞུ་ན། མངའ་རིས་ཀློ་བོ་མཐང་གི་ཕུར།
ལྷ་རིགས་སྔགས་འཆང་འཇམ་དབྱངས་རྒྱལ་མཚན་གྱི་སྲས་སུ་སྐུ་འཁྲུངས་པའི་སྤྲུལ་སྐུ་ཉི་ཟླ་
འོད་ཟེར་རམ་ལེགས་ལྡན་བདུད་འཇོམས་རྡོ་རྗེས་ཡབ་གཙོ་བོར་གྱུར་པའི་བཤེས་གཉེན་ལྔ་
བཅུ་རྩ་བརྒྱད་བསྟེན། ཆོས་འཚོལ་བའི་ཆེད་དུ་དབུས་གཙང་སྟོད་སྨད་ཀུན་ལ་བྱོན་ཏེ།
དཀའ་བ་སྤྱད་ཅིང་ཐོས་བསམ་སྒོམ་པ་མཐར་ཕྱིན། སྐབས་ཤིག་སྤ་གྲོ་སྟག་ཚང་དུ་བཞུགས་
པའི་མནལ་ལམ་དང་མངོན་སུམ་དུ་སློབ་དཔོན་ཆེན་པོས་ཞལ་མང་དུ་བསྟན་ཅིང་། ཟབ་
མོའི་གདམས་པ་མཐའ་ཡས་པ་གནང༌། གནས་ཀྱི་ལུང་བསྟན་ལྟར་སྤ་གྲོ་ཉིད་ནས་ཁ་བྱང་
རྙེད། ལུགས་གསུམ་མི་འགྱུར་དཔལ་བསམ་ཡས་བར་ཁང་གི་རྟེན་གཙོ་རྣམ་པར་སྣང་མཛད་
ཀྱི་ཐུགས་ཀ་ནས་ཟབ་གཏེར་འདི་ཉིད་སྤྱན་དྲངས། དེའི་ཚེ་ཞང་སྣ་ནམ་པ་དང་། རིག་
- 232 -

འཛིན་རྒོད་ལྡེམ་དུ་སྐུ་འཁྲུངས་ པ་ གསལ་བར་དྲན། གདུལ་བྱའི་ཚོགས་ལ་བཀའ་སྩལ།
མཆིམས་ཕུའི་ཡང་དབེན་སོགས་སུ་ཐུགས་རྗེ་ཆེན་པོའི་བསྐྱེད་རྫོགས་རྫོགས་པ་ཆེན་པོར་་་་
ཉམས་ལེན་རྟགས་ཐོན་པར་མཛད་ནས། འབྲི་གུང་བྱང་ཆུབ་གླིང་ཐོག་ཁ་གསེར་ཁང་གི་
ཡང་དབེན་དུ་ཤོག་སེར་རྣམས་ཕབ་ཅིང་། ལུང་བསྟན་ལྟར་བྱིན་རླབས་ཀྱི་དབང་བཀའ་
སྤྲོས་མེད་གསང་རྒྱུའི་ཚུལ་དུ་ལོ་དང་ཟླ་བར་ཞལ་ཕྱེ་བས། བུམ་ཆུ་ཁོལ་ཞིང་། ཁ་རྒྱན་གྱི་
བ་ལུ་ལས་མེ་ཏོག་ཁ་ཕྱེས། སྒྲུབ་ཁང་དུ་དྲི་བཟང་རྒྱུན་དུ་འཐུལ་ཞིང་། ཡིག་དྲུག་གི་རང་
སྒྲ་སྒྲོག་པ་སོགས་གསང་བ་བསམ་གྱིས་མི་ཁྱབ་པའི་རྣམ་པར་ཐར་བ་དང་ལྡན་པའི་གཏེར་ཆེན་
ཆོས་ཀྱི་རྒྱལ་བོ་ལེགས་ལྡན་བདུད་འཇོམས་རྡོ་རྗེས་ཟབ་ཆོས་འདི་ཉིད་སྐལ་ལྡན་གྱི་སློབ་མ་མང་
བོར་སྩལ་བའི་ནང་ནས། བཀའ་བབས་ཀྱི་ཆོས་བདག་པ་ལེ་བ་རྣམ་རྒྱལ་དཔལ་བཟང་ལ་
རྫོགས་པར་གནང༌། དེ་ལས་རྗེ་སྟག་ལུང་ཐམས་ཅད་མཁྱེན་པ་ངག་དབང་རྣམ་རྒྱལ་གྱིས་
གསན། དེ་ལ་རྗེ་བ་ལེ་བའི་སྤྲུལ་བའི་སྐུ་མཆོག་མཁས་བཙུན་བཀྲ་ཤིས་དཔལ་གྲུབ་ཀྱིས་
གསན། དེ་ལ་པཎ་ཆེན་བི་མ་མི་ཏྲའི་རྣམ་པར་སྤྲུལ་བ་ཁྱབ་བདག་ཁྲ་ཚང་བ་བློ་གྲོས་མཆོག་
གི་རྡོ་རྗེའི་ལེགས་པར་གསན་ནས་ཆོས་འདིའི་སྲོག་འཐུད་པའི་བཀའ་དྲིན་མཐའ་ཀླས་པའི་ལོ་
རྒྱུས་ཚད་དང་ལྡན་པ་ལ་དག་སྣང་མོས་གུས་སྦྱང་ན། འཁོར་བ་ཐོག་མ་མེད་པ་ནས་བསགས་
པའི་ལས་ཀྱི་སྒྲིབ་པ་འདག་པར་ཐེ་ཚོམ་ཟ་མི་དགོས་སོ། །
འོ་འོ། ཐུགས་རྗེ་ཆེན་པོ་འཁོར་བ་དབྱིངས་སྒྲོལ་གྱི་བསྐྱེད་རྫོགས་རྫོགས་པ་ཆེན་པོའི་
རྩ་གསུམ་དཀྱིལ་འཁོར་གྱི་ལྷ་ཚོགས་ཐུགས་མཉེས་པའི་མཆོད་པ་འབུལ་བར། དབྱངས་རྟ་
ངག་གསུམ། འབུད་བརྡུང་དཀྲོལ་གསུམ། ཆོ་གའི་ཕྱག་ལེན། ཡར་ལ་ཚོགས་ཚུལ།
མར་ལ་གྲོལ་ཚུལ། བཞེས་པ་བཞེས་ཚུལ་སོགས་བཅའ་ཡིག་ཆེན་མོའི་དགོངས་དོན་དང་
མཐུན་པ་ཞིག་བྱེད་དགོས་པ་རེད། བག་མེད་པའི་སྤྱོད་པ་དོར་ནས། ཡ་རབས་ལུགས་
མཐུན་གྱི་སྒོ་ནས། སངས་རྒྱས་ཀྱི་བསྟན་པ། སེམས་ཅན་གྱི་བདེ་སྐྱིད་ཡར་ངོའི་ཟླ་བ་
བཞིན་རྒྱས་པའི་བསམ་པ་བཟང་བོ་རྒྱུན་ཆགས་སུ་སྐྱོང་བའི་འདུན་པ་དང་། བློ་སྦྱོང་བ་ཤིན་
ཏུ་ནས་ཀྱང་གལ་ཆེ་བ་ཡིན། དེ་མིན་མ་རིག་པའི་དབང་དུ་སོང་ནས། སྡུག་བསྔལ་གྱི་རྒྱུ་
མཚོར་བྱིངས་ཏེ། ང་རྒྱལ་དང་ཕྲག་དོག་གི་རྦ་རླབས་འཕྱོ་ན། བླ་མ་དང་ཆོས་སྐྱོང་གི་
ཐུགས་མི་དགྱེས་པས། བཀའ་ཆད་བྱུང་ནས་ལས་ཀྱི་མཐའ་རྒྱས་པར་མི་འགྱུར་བས་དེ་ལྟར་
མི་འགྲོ་བ་ཞིག་དང་། ནམ་རྒྱུན་དུ་བླ་མ་དཀོན་མཆོག་ལ་མཆོད་པ། ཕ་མ་ལ་སྲི་ཞུ་ཆེ་བ།
གྲོགས་ཕན་ཚུན་ལ་ཁ་སེམས་མཐུན་པ། གཞན་ལ་ཕན་འདོགས་ཅི་ཐུབ་བྱེད་པ། མདོར་
ན། ཁེ་གཞན་ལ་སྟེར་ཞིང་། གྱོང་རང་གིས་འཁྱེར་བའི་གང་ཟག་ཆོས་ཀྱི་ལམ་དང་མཐུན་
- 233 -

པར་སྤྱོད་པ་ལ། ཕན་ཚུན་འགྲན་བཞིན་དུ་བསླབ་པར་མཛོད་མཛོད། གང་ཞུས་ཐམས་
ཅད་ཁུར་དུ་མ་བསམ་རྒྱན་དུ་བསམ་པའི་སྒོ་ནས། སྤྱོད་པ་ཐམས་ཅད་རིག་འཛིན་གོང་མ་
རྣམས་ཀྱི་ཞབས་འདྲེན་དུ་མི་འགྲོ་བ་ཞིག་ཅིས་ཀྱང་མཁྱེན་མཁྱེན་མཁྱེན་ཞུ་ལགས། །
འདིར་འབད་དགེ་བའི་བསོད་ནམས་ཇི་སྙེད་པ། །
ཐམས་ཅད་རྫོགས་པའི་བྱང་ཆུབ་འཐོབ་ཕྱིར་བསྔོ། །
ནོངས་པ་གང་མཆིས་རྩ་གསུམ་ལྷ་ཚོགས་ལ། །
སྙིང་ནས་མཐོལ་བཤགས་བདག་ལ་བཟོད་པར་གསོལ། །
- 234 -

༄༅། །ཉེས་སྐྱོན་ཐམས་ཅད་ཀྱི་རྩ་བ་སྨྱོ་ཆུ་ཆང་གི་ཉེས་དམིགས། ། །
དེ་ཡང་འཛམ་བུ་གླིང་ན་ཆེ་བའི་རིག་སྔགས་འཆང་བ་སངས་རྒྱས་གཉིས་བ་སློབ་དཔོན་
ཆེན་པོ་ལ། རྒྱལ་བུ་ཀུན་དགའ་དཔལ་གྱིས། ཆང་ཞེས་བྱ་བ་འདི་སྔོན་གང་ལས་བྱུང་བའི་
རྒྱུ་མཚན་བཤད་དུ་གསོལ། ཞེས་ཞུས་པས། སློབ་དཔོན་པདྨ་འབྱུང་གནས་ཀྱིས་འདི་སྐད་
ཅེས་བཀའ་བསྩལ་ཏོ། ། དེ་ཡང་ཆང་འདི་སྔོན་བསྐལ་བ་བཞི་སྟོང་སུམ་བརྒྱ་བརྒྱད་ཅུ་འདས་
པ་ན། དེ་བཞིན་གཤེགས་པ་ཟླ་བའི་འོད་ཅེས་བྱ་བ་འཇིག་རྟེན་དུ་བྱོན་ནས་ཆོས་འཁོར་
བསྐོར་བའི་དུས། སངས་རྒྱས་ལ་ཆོས་མཉན་པའི་སེམས་ ཅན་ ལྷའི་རྒྱལ་པོ་བརྒྱད་དང་།
ལྷ་མ་ཡིན་གྱི་རྒྱལ་པོ་བརྒྱད་དང་། དེ་བཞིན་དུ་མིའི་རྒྱལ་པོ་དང༌། ཀླུ་ལ་སོགས་པའི་རྒྱལ་
པོ་འཁོར་དང་བཅས་པ་འདུས་ཏེ། ཆོས་མཉན་པའི་དུས་སུ། སེམས་ཅན་གནོད་པར་བྱེད་
པའི་བདུད་སྡིག་ཅན་ཞེས་བྱ་བ་དེས་མ་བཟོད་པར་ཤིན་ཏུ་སྨྲེ་སྔགས་བཏོན་ཏེ་ཉལ་བའི་ཚེ།
རྒྱལ་པོ་སྡིག་ཅན་དེའི་སྲུང་མ་ལྷ་གཏུམ་ཅན་ནག་པོ་ཞེས་བྱ་བ་དེས། རྒྱལ་པོ་ལ་རྨི་ལམ་འདི་
སྐད་ཅེས་རྨི་བར་བྱས་སོ། ། རྒྱལ་པོ་ཁྱོད་མྱ་ངན་མ་བྱེད་ཅིག ངས་ཁྱོད་ལ་བསྟན་པ་སྦྱིན་
པར་བྱ་ཞེས་འདི་སྐད་ཅེས་སྨྲས་སོ། །སེང་གེ་སྨྱོན་པ་དཀར་བོའི་ཀླད་པ། གཏི་མུག་སྨྱོན་པ་
དྲག་པོའི་ཁ་ཡི་ལུ་བ། དུག་སྦྲུལ་གྱི་ལྕེ། བུང་བ་སྨྱོན་པའི་སྦྲང་རྩི། ཁྱི་སྨྱོན་པའི་ཁ་ཆུ།
བདུད་ཀྱི་བྲོ་མཁན་དགུའི་རྐང་དམར། དུར་ཟ་བའི་སྤྱང་ཀིའི་མིག་འབྲས། དུར་གྱི་ཤ།
སྲིན་མོའི་མངལ་ཁྲག་སྟེ། རྫས་ངན་དགུ་པོ་དེ་དག་རྙེད་ནས་སྒྲུབ་པའི་དུས་སུ། དམོད་
སྔགས་འདི་བཟླ་ཞིང་ལྡེ་གུ་བྱས་པས་བསྒྲུབས་ན་ཆང་ཞེས་བྱ་བ་དུག་གི་ཀླུང་ཆེན་པོ་འབྱུང་
ངོ༌། །ཞེས་རྨི་ལམ་རྨི་བར་བྱས་སོ། ། རྒྱལ་པོ་སྡིག་ཅན་དེ་གཉིད་སད་ནས་རབ་ཏུ་དགའ་བ་
ཆེན་པོར་གྱུར་ཏེ། རྗེས་དེ་དག་ཚང་བར་བྱས་ནས། བྲག་རི་ཆེན་པོའི་སྤོ་ལ་རྡོ་ཡི་ཕྲུ་བ་
ལེགས་པར་བཅོས་ཏེ། རྫས་དེ་དག་རྨི་ལམ་བཞིན་དུ་བསྒྲུབས་པས་ཆང་གི་ཆུ་ཀླུང་རྒྱུན་དུ་
བབས་པར་གྱུར་ཏོ། ། དེའི་ཚེ་སངས་རྒྱས་ཆོས་མཉམ་པའི་སེམས་ཅན་ཐམས་ཅད་ཀྱིས།
དེ་ནི་ཆུ་ཡིན་སྙམ་ནས་འཐུང་ལས་མྱོས་ཞིང་རབ་ཏུ་རྨོངས་པར་གྱུར་ཏོ། ། ཆང་དེའི་དུག་ས་
ལ་ཐིམ་པས་འབྲུའི་ཆང་དང་། བཅོས་མའི་ཆང་གཉིས་བྱུང་ངོ༌། ། དེ་ལྟར་སེང་གེ་སྨྱོན་པ་
- 235 -

དཀར་པོའི་ཀླད་པའི་དུག་ལས་བྱུང་བའི་ཕྱིར། སྐྱེ་བོ་དམན་པ་རྣམས་ཀྱིས་ཆང་འདི་འཐུང་
ན། ང་ལས་མཆོག་མེད་སྙམ་ནས། དཀོན་མཆོག་ལ་བརྙས་ཤིང་སྨོད་པས། དམྱལ་བ་
སོགས་ངན་སོང་གསུམ་དུ་ལྷུང་བའི་ལས་ངན་པ་གསོག་པ་དང་། གོང་མ་རྒྱལ་པོ་ལ་ཡང་སྐུར་
བ་འདེབས་པས་རྒྱལ་པོའི་བཀའ་ཆད་འོངས་པ་དང༌། སློབ་གྲོགས་སོགས་ལའང་འཐབ་མོ་
བྱེད་པས། དེ་དག་དང་ཁ་བྲལ་འབྱུང་བ་དེ་དུག་དང་པོ་ལས་འབྱུང་ངོ༌། །
གཏི་མུག་སྨྱོན་པ་དྲག་པོ་གླང་བོའི་ཁ་ཡི་ཝུ་བ་ལས་གྲུབ་པས་ན། ཆང་མི་འཐུང་བའི་
སྐྱེ་བོ་རྣམས་ཀྱིས་ཆང་ལ་མི་འདོད་པའི་གཏམ་སྨྲ་ན། ཡིད་མི་མགུ་ཞིང༌། ཡི་དམ་ལྷ་ལ་
ནང་མཆོད་འབུལ་བ་དང༌། དམ་པ་རྣམས་ལ་གསེར་སྐྱེམས་སུ་གྱུར་པའི་ཆང་འདི་མ་འཐུང་
ཟེར་བ་གླེན་གཏམ་མ་ཡིན་ནམ་ཞེས་བརྗོད་པའི་གཏམ་ངན་སྣ་ཚོགས་བརྗོད་པ་དེ་དུག་གཉིས་
བ་ལས་བྱུང་། །
དུག་སྦྲུལ་གྱི་ལྕེའི་དུག་ལས་གྲུབ་པས་མི་ལ་གཏམ་ངན་བཤད་ཅིང་མཚང་འབྲུ་བྱས་ཏེ།
བཟོད་བསྲན་མི་ཚུགས་པར་མི་བྱེད་ནི་དུག་གསུམ་པ་ལས་བྱུང་ངོ༌། །
བུང་བ་སྨྱོན་པའི་སྦྲང་རྩི་ལས་གྲུབ་པས་ཆང་གི་རོ་ནི་སྦྲང་རྩིའི་རོ་ལས་ལྷག་པར་ཞིམ་པ་
དང༌། སྤང་མི་ནུས་བར་བྱེད་པ་ནི་དུག་བཞི་བ་ལས་བྱུང་ངོ༌། །
ཁྱི་སྨྱོན་གྱི་ཁ་ཆུ་ལས་གྲུབ་པས་སུ་དང་གང་ལ་ཡང་འཐབ་མོ་བྱེད་པ་དང་། རྡེག་པ་
དང༌། བཙོག་པ་དང་། སྡིགས་པར་བྱེད་པ་དེ་ནི་དུག་ལྔ་བ་ལས་བྱུང་ངོ༌། །
བདུད་ཀྱི་བྲོ་མཁན་དགུའི་རྐང་དམར་ལས་གྲུབ་པས། ཆང་གིས་སྨྱོས་བའི་སྐྱེ་བོ་
རྣམས་ཀྱི་རྐང་ལག་གི་རྐང་མར་ཐམས་ཅད་ཚ་རིམ་ནས་འདུག་པ་དང་། ཉལ་ས་མི་བདེ་བས།
ཀེར་ལངས་ཤིང་རྡོག་རྡོག་བྱེད་པ་དང་། ཀུ་ཅོ་འདོན་པ་དང་། རྟ་ལ་ཞོན་ན་སྨྱོན་པ་ལྟར་
གད་པ་དང༌། ངམ་གྲོག་དང་། བྲག་དང་། ཆུ་ཀླུང་སོགས་ལ་མི་སྐྲག་པར་རྒྱུག་སྟེ་སྡུག་
བསྔལ་བར་བྱེད་པ་ནི་དུག་དྲུག་པ་ལས་བྱུང་ངོ༌། །
དུར་ཟ་བའི་སྤྱང་ཀིའི་མིག་འབྲས་ལས་གྲུབ་པས། ཆང་གིས་ཤིན་ཏུ་མྱོས་པའི་མིའི་
མིག་མི་གསལ་བ་དང་། ཅི་ཡང་ངོ་གསལ་བར་མི་ཤེས་པ་བློ་འཐུམས་པར་བྱེད་པ་ནི་དུག་
བདུན་པ་ལས་བྱུང་ངོ་། །
དུར་གྱི་ཤ་ལས་གྲུབ་པས། ཆང་རྒྱུན་དུ་བསྟེན་པའི་མི་རྣམས་ཀྱིས་བྱེད་བཞིན་ཐལ་
མདོག་ལྟ་བུར་ནས་མི་སྡུག་པར་གྱུར་པ་ནི། དུག་བརྒྱད་པ་ལས་བྱུང་ངོ༌། །
སྲིན་མོའི་མངལ་ཁྲག་ལས་གྲུབ་པས། ཆང་རྒྱུན་དུ་འཐུང་བའི་སྐྱེ་བོ་རྣམས་ཀྱི་ལུས་
ལས་ལྷན་ཅིག་སྐྱེས་པའི་ལྷ་བྲོས་ཏེ། དེའི་ཤུལ་དུ་བདུད་ཀྱི་རྒྱལ་པོ་བརྟན་པར་བཞུགས་ནས།
- 236 -

མི་དེའི་ཉོན་མོངས་བརྒྱད་ཁྲི་བཞི་སྟོང་མེ་ལྟར་འབར་བ་དང༌། ཆུ་ལྟར་འཁྲུག་པ་དང༌།
རླུང་ལྟར་སྐྱོད་པ་དང་། སོ་ལྟར་འཐོར་བ་སོགས་བྱེད་དེ། མི་དགེ་བཅུ་དང་། དམ་ཚིག་
དང་སྡོམ་པ་ཉམས་པས་ངན་སོང་གསུམ་དང་། རྡོ་རྗེ་དམྱལ་བ་སོགས་སུ་ལྷུང་ནས་སྡུག་
བསྔལ་སྣ་ཚོགས་མྱོང་བར་འགྱུར་རོ། །ཞེས་དུས་གསུམ་སངས་རྒྱས་ཐམས་ཅད་ཀྱིས་གསུངས་
གཞན་ཡང་དཔལ་ཨོ་རྒྱན་ཆེན་པོ་ནུབ་སྲིན་པོའི་ཡུལ་དུ་ཕེབས་དུས་སུ། རྗེ་འབངས་
སྤྱི་དང་ཁྱད་པར་སྔགས་པ་རྣམས་ལ་ཞལ་གདམས་འདི་ལྟར་གསུངས་ཏེ། ང་ཡི་རྗེས་འཇུག་
སྔགས་འཆང་ཚོགས་རྣམས་གསོན། །པད་འབྱུང་སྲིན་པོ་འདུལ་དུ་འགྲོ་བ་ལ། །མྱ་ངན་མ་
བྱེད་ཞལ་གདམས་འདི་ཉིད་ནི། ། ང་ཉིད་བཞུགས་དང་ཁྱད་མེད་སེམས་ལ་ཆོངས། །
སྔགས་པ་ཕུང་བྱེད་རྒྱུ་ནི་ཆང་ནག་ཡིན། ། ཆང་འདོད་ཆགས་ཞེ་སྡང་གཏི་མུག་དང་། ། ང་
རྒྱལ་ཕྲག་དོག་ཉོན་མོངས་མ་ལུས་པ། ། སློང་བའི་རྒྱུ་ཀུན་འདི་ལ་ཚང་བ་ཡིན། ། དེ་ཕྱིར་
ཆང་ནག་མ་འཐུང་ཞལ་གདམས་ཡིན། ། ཆང་འཐུང་ལྷ་བསྒོམས་བཟླས་བརྗོད་བྱེད་པ་ནི། །
རབ་ཚ་ཟགས་ཞུན་ཁར་ལྡུད་དམྱལ་བར་སྐྱེ། ། ཆང་འཐུང་ཟོར་འཕེན་མནན་གཏད་བྱེད་
པ་ནི། ། ལྷ་མིན་འཁྲུག་པའི་དམག་དཔོན་ཆེན་པོར་སྐྱེ། །ཆང་འཐུང་བླ་མ་རྡོ་རྗེ་སྤུན་ལ་
ནི། ། སྡིགས་རྡུང་བྱེད་པ་རྡོ་རྗེ་དམྱལ་བར་སྐྱེ། ། ཆང་འཐུང་ཆོས་རྩོད་ང་རྒྱལ་བྱས་པ་
ཡིས། ། ལྕེ་ལ་ཐོང་གཤོལ་རྨོ་བའི་དམྱལ་བར་སྐྱེ། ། ཆང་འཐུང་གཞན་ལ་གྲི་ཕྱར་ཁྲོས་་་་
ཡིས། །གནོད་སེམས་བྱེད་པ་ཡི་དྭགས་གནས་སུ་སྐྱེ། །ཆང་འཐུང་གཞན་གྱི་བུད་མེད་སྤྱོད་པ་
ལ། ། ཤལ་མ་ལ་ཡི་སྡོང་བོར་དྲག་ཏུ་འདུད། ། གླེན་ཅིང་ལྐུགས་པ་དུད་འགྲོར་གནས་སུ་
སྐྱེ། །སྔགས་པ་ཆང་འཐུང་ཁྱི་ཡི་ལུས་སུ་སྐྱེ། ། གལ་ཏེ་མི་རུ་སྐྱེ་ནའང་སྨྱོན་པར་སྐྱེ། ། ཆང་
འཐུང་དེ་ཕྱིར་མདོ་དང་རྒྱུད་སྡེ་ནས། ། བཀག་ཕྱིར་པད་མས་ཆང་འཐུང་གསུངས་པ་མེད། །
མ་འོངས་སྙིགས་མའི་དུས་ཀྱི་སྔགས་པ་རྣམས། ། ཆང་འཐུང་ཨོ་རྒྱན་པདྨའི་ གསུངས་ཡིན་
ཟེར། །དེ་དག་ང་ཡི་རྗེས་འཇུག་མ་ཡིན་ཏེ། །ནག་པོ་བདུད་ཀྱི་རྗེས་སུ་ཞུགས་པ་ཡིན། །ང་
བསམ་ང་སྒོམ་ང་མཆོད་བྱེད་པའི་མིས། ། ཆང་འཐུང་པདྨ་ང་ཉིད་བསླུས་པ་ཡིན། ། ཞེས་
གསུངས་སོ། །
འདི་དང་དོན་གཅིག་པ་མདོ་སྡེ་ལས་རྣམ་འབྱེད་དང་། ལས་རྣམ་པ་འགྱུར་བ་རྣམས་ལས་
ཀྱང་གསུངས་ཏེ། དེ་དག་དོན་གོ་བདེར་བཀྲོལ་ན། ཆང་འཐུང་བའི་མི་དེ་ཕྱུག་པོ་ཞིག་
ཡིན་ཀྱང་དཀར་བོ་དགེ་བའི་ཕྱོགས་དང་རང་ལ་ཤིན་ཏུ་དྲིན་ཆེ་བའི་ཕ་མ་དང་ཉེ་དུའི་ཕྱོགས་
སུའང་ཅུང་ཟད་ཙམ་ཡང་མི་འགྲོ་བར་རྒྱུ་ནོར་ཐམས་ཅད་ཆང་རག་གི་དོན་དུ་བཏང་། ནམ་
- 237 -

ཡང་ངོམ་པ་དང་ཚིམས་པ་མེད་པས་མཐར་ནོར་རྫས་ཟད་ཅིང་མེད་པར་འགྱུར་བ་མ་ཟད་ད་
དུང་བུ་ལོན་འཁོར་བ་དང་། ནད་མེད་པ་ལ་ཡང་མཁྲིས་ཁམས་དང་། མིག་ནད་དང་།
ཁྲག་གྲིབ་དང་། ཆུ་གཞི་དང༌། མཆིན་ནད། མགོ་བོ་ན་བ་སོགས་ནད་གཞི་གསར་དུ་
བསྐྱེད། 
ནད་ཡོད་པ་རྣམས་ལ་སྨན་དཔྱད་ཅི་ཙམ་བྱས་ཀྱང་བཅོས་སུ་མེད་པར་འཆི་ལ་
གཏུགས། ཆང་གིས་མྱོས་བྱས་ཉེས་པ་སྟ་གྲི་དང་། གཡང་གྲི་ལྕེབས་གྲི་སོགས་ཀྱིས་ཤི་ཉེས་
སྣ་ཚོགས་སུ་འགྱུར་བས་མི་རབས་མང་བོར་དེ་ཤི་བའི་ས་རེད་ཅེས་དོགས་འཛེམ་བྱེད་དགོས་པ་
དང་། ཤི་ནས་ཀྱང་ཁོང་བ་སྐྱུར་དྲིས་གང་། དོན་སྣོད་རུལ་ནས་ཐ་ན་རོ་ཁུར་ཡན་ཆད་
ཀྱིས་བཙོག་ལས་བྱེད་ཅིང་ཞེ་ཁྲེལ་འཇོག་པ་དང་། མི་གཞི་བཟང་པོ་ཞིག་ཡིན་ཀྱང་ཆང་གིས་
མྱོས་ནས་གཤིས་འགྱུར་ཏེ། འགའ་ཞིག་ཁ་ལ་བབས་ནས་གསང་གཏམ་དགྲ་ལ་འཆད། ངོ་
ཚ་མི་ཤེས་པས་འཁྲིག་ཚིག་ལབ། དོན་མེད་ཀྱི་ངག་འཁྱལ་རི་བོ་ཙམ་གསོག འགའ་ཞིག་
སྙིང་ལ་ཕོག་ནས་རྒྱུ་རྐྱེན་མེད་པར་འཚིག་པ་ཟོས། སྨྱོ་འབོག་པ་ལབ་ཀྱིས་ཡུལ་མི་སྒྲོག ཕ་
མ་སྙིང་གྲོགས་ལ་གྲི་མཚོན་རྡེག་པ་ལའང་ཐེ་ཚོམ་མེད། འགའ་ཞིག་རྐང་ལག་ལ་ཕོག་ནས་མི་
གཙང་བའི་སྐྱག་འདམ་ཡང་འཕོག ས་ནས་སྐྱུག ཅ་ལག་འགངས་ཆེན་ཡོད་ཀྱང་གཅོག་
དཀྲུག་བྱེད། དེ་དག་གི་རྐྱེན་གྱིས་སྔོན་སེམས་འཁོན་མེད་པའི་མཛའ་བོ་ཞིག་ཡིན་ཀྱང་གློ་
བུར་དུ་འཐབ་འཛིང་བྱེད། སེམས་འཁོན་ཅན་ལ་འཁོན་གཞི་བསླངས་ནས། ཆེ་ན་གསོད་
རེས་བྱེད། ཆུང་ན་གྱོད་ཆེན་བསླང༌། མི་སྡེ་དོན་མེད་ལའང་འཐབ་རྩོད་གྱོད་གཞི་བཞག་
ནས། 
ཆང་གིས་བཟི་ཐེངས་གཅིག་གིས་མི་ཚེ་གཅིག་ལ་མི་བདེ་བའི་གཞི་བཞག་པ་མང་
ཁྱད་པར་དུ་བནྡེ་ཆང་འཐུང་བ་ལ། ལྷ་དང་བཅས་པའི་འཇིག་རྟེན་ཀུན་གྱིས་ཁྲེལ་ཞིང་ལྷ་
རྣམས་ཀྱིས་སྡོངས་གྲོགས་དང་སྲུང་སྐྱོབ་མི་བྱེད་ 
པས་བྱིན་རླབས་དང་ནུས་པ་མེད། མི་
རྣམས་ཀྱིས་བརྩི་བཀུར་ཆུང་བས་བསོད་སྙོམས་རྙེད་བཀུར་མི་འབྱུང་། སྐྱེ་བོ་ཤེས་རྒྱ་ཅན་
ཞིག་ཡིན་ཀྱང་དགྲ་འདུལ་གཉེན་སྐྱོང་ཚོང་ཁེ་སོ་ནམ་གྱི་བྱ་བཞག་ལ་བློ་ནོར་ཞིང་གྲོས་འཆུགས
ཁ་ནས་སྐྱུག་པ་དང་རྐུབ་ནས་གཅིན་སྐྱག་འཆོར་བཞིན་མི་མང་འགྲོ་བའི་ལམ་མདོར་གན་རྐྱལ་
དུ་ཉལ་ཡང་རོ་ལྟར་དྲན་ཐབས་མེད། དམ་ལྡན་ཡིན་ན་དམ་ཚིག་ཉམས། ཕལ་བ་ཡིན་ན་
མཚངས་རུས་ཐམས་ཅད་དགྲ་བོས་ཀྱང་ལོན། སྔོན་རྫུན་མི་སྨྲ་བ་ཞིག་ཡིན་ཀྱང་ཆང་གིས་
མྱོས་ནས་རྫུན་མང་བོ་དབང་མེད་དུ་ཤོར་བ་དང་། རྐང་བས་ལུས་དང་ལག་པས་ཕོར་བ་མི་
ཐེག་པར་བྱིས་པ་ཉམ་ཆུང་བ་བཞིན་དུ་སོང་ནས་དགྲ་བོ་ཡོད་ཀྱང་ཀླགས་རྙེད
། སྔོན་ལྷ་
འགའ་ཞིག་གིས་རི་རབ་ཀྱི་རྩེ་མོར་ཆང་འཐུང་བའི་རྒྱུས་འཐབ་རྩོད་བྱས་པས་སྤྱོད་པ་ངན་པ་
རྣམས་ལྷ་རྣམས་ཀྱིས་བསྐྲད་པ་སའི་འོག་ཏུ་གབ་པ་ལྷ་མིན་ཞེས་གྲགས་པ་ལྟར་ཆང་འཐུང་ན་
- 238 -

ལྷའི་དཔལ་ཡང་ཉམས་པ་དང་། སེམས་འཁྲུལ་བའི་དབང་དུ་སོང་ནས་རྣལ་དུ་མི་གནས་
བས་རབ་བྱུང་ཡིན་ན་རྩ་བཞི་ཉམས། ཁྱིམ་པ་ཡིན་ཀྱང་འཐབ་རྩོད་གསོད་གཅོད་རྐུན་རྫུན་
སོགས་ཕུང་ཀྲོལ་མང་བོའི་རྒྱུ་བྱེད་པས་ཆོས་མ་ཡིན་པའི་མི་དགེ་བའི་ལས་ལམ་སྣ་ཚོགས་བྱེད་
པ་ལ་དབང་མེད་སྤྱོད། བསྟན་པ་ལ་ཡང་གནོད་ཚབས་གཞན་ལས་སྣ་ཚོགས་ཆེས་ཆེ་བས་
འདིའི་གཟུག་བརྙན་ཙམ་གྱིས་ཀྱང་བསྟན་པ་གནོད་པར་མཐོང་སྟེ། རྒྱལ་པོ་གླང་དར་མས་
ཀྱང་བསྟན་པ་བསྣུབས་པའི་རྟེན་འབྲེལ་དུ། ལྷ་སའི་གཙང་ཁང་གི་སྒོ་ལ་འདམ་ཞལ་བྱས་པ་
ལ་རབ་བྱུང་ཆང་འཐུང་བའི་གཟུགས་བརྙན་བྲིས་ནས་བཞག་ལ། བལ་བོར་རབ་བྱུང་གིས་
ཆང་བུམ་འཁྱེར་བ་གཟིགས་པས་ཐུགས་ཕྱུངས་ཏེ། ཀུན་མཁྱེན་གཉིས་པ་དབྱིག་གཉེན་ཀྱང་
མྱ་ངན་ལས་འདས་ཞེས་གྲགས་སོ། ། གལ་ཏེ་དེ་ནི་ཉན་ཐོས་ཀྱི་རྣག་བཞག་ཡིན་གྱི་གསང་
སྔགས་རྡོ་རྗེ་ཐེག་པའི་སྒོར་ཞུགས་པའི་རབ་བྱུང་རྣམས་ལ་ཅི་དགར་གནང་བ་ཡིན་པས་སྐྱོན་
མེད་དོ་ཞེ་ན། དེ་ནི་རྒྱུད་སྡེ་རིན་པོ་ཆེ་དག་གི་དོན་ལ་ཕྱིན་ཅི་ལོག་ཏུ་རྟོག་པའི་ལོག་པར་རྟོག་
པ་ཡིན་ཏེ། རྡོ་རྗེ་རྩེ་མོ་ལས། སྡོམ་པ་བསྒྲག་པའི་སྐབས་སུ། ཕུང་ཁྲོལ་ཀུན་གྱི་རྩ་བ་
ནི། །ཆང་ནི་རབ་ཏུ་སྤང་བར་བྱ། ། ཞེས་གསུངས་ལ། དེ་ཉིད་བླ་མེད་དཀྱིལ་འཁོར་ཚད་
ལྡན་དུ་མར་ཡང་། གསུངས་བའི་ཕྱིར་དང་། དུས་འཁོར་ནས་ཀྱང་དངོས་སུ་དགག་པ་
དམིགས་སུ་ཕུག་པ་མཛད་པའི་ཕྱིར་རོ། །
གལ་ཏེ་ཚོགས་ཀྱི་འཁོར་ལོའི་སྐབས་སུ་ཆང་འཐུང་ན། དམ་ཚིག་རྫས་ནི་ཇི་བཞིན་
ཉིད། ། མི་བསྟེན་པ་ནི་བཅུ་གསུམ་པ། ། ཞེས་པའི་ཉེན་པ་འབྱུང་བ་མིན་ནམ་ཞེ་ན། དེ་
ལྟ་ན་དམ་རྫས་ཀྱི་གཙོ་བོ་ཤ་ལྔ་དང་བདུད་རྩི་ལྔ་ཡིན་པས། བཤང་གཅི་དང་ཁྱི་ཤ་ལ་སོགས་z
ཀྱང་དངོས་སུ་མ་བསྟེན་ན་དམ་ཚིག་ལས་འདས་པའི་ཉེས་པར་འགྱུར་རོ། །གལ་ཏེ་དེ་དག་ནི་do 
ཟས་གཞན་ལ་ཤ་ལྔ་དང་བདུད་རྩི་ལྔར་བསྒོམས་ནས་བྱིན་གྱིས་བརླབས་པ་དང༌། བདུད་རྩི་lito
རིལ་བུ་བཏབ་ནས་ལོངས་སྤྱོད་པ་ཙམ་གྱི་ཆོག་གི་སྙམ་ན། འོ་ན་ཆང་ལ་ཡང་ཚུལ་དེ་ཉིད་ir
ཅིའི་ཕྱིར་མི་མཚུངས་ཏེ། དམ་ཚིག་གི་རྫས་སུ་མཚུངས་བ་ལའང་གཅི་ཕོར་བ་གང་བ་ལོངས་
སྤྱོད་མི་དགོས་པར་བསྒོམས་པའམ་བདུད་རྩི་རིལ་བུ་ཙམ་གྱིས་ཆོག་ལ། ཆང་ལྕེ་ལ་རེག་པ་
ཙམ་གྱིས་མི་ཆོག་པར་མྱོས་པར་འགྱུར་གྱི། བར་དུ་འཐུང་དགོས་པར་སྨྲ་བ་ནི། བླུན་པོ་
རང་གི་འདོད་པས་སངས་རྒྱས་ཀྱི་བསྟན་པ་བཤིག་པའི་བདུད་རྩི་ཡིན་པར་གདོན་མི་ཟའོ། །
གལ་ཏེ་བརྟག་པ་གཉིས་ལས། དེ་ལ་ག་བུར་རྒྱུ་ཡི་ཕྱིར། ། ཤ་ནི་རབ་ཏུ་བཟའ་བར་བྱ། །
ཁྱད་པར་དུ་ཡང་ཆང་ཉིད་དོ། ། ཞེས་གསུངས་བ་མ་ཡིན་ནམ་ཞེ་ན། དེ་ནི་སྔགས་པ་བདེ་
བ་ཆེན་པོའི་ཡེ་ཤེས་གོང་ནས་གོང་དུ་རྒྱས་པར་འདོད་པས་བསྟན་པ་ལ་གནོད་པའི་དགག་བྱ་
- 239 -

མེད་ཅིང་། བདེ་བའི་རྟེན་ཀུན་ད་ལྟ་བུའི་ཁམས་རྒྱས་པར་གྱུར་པ་ལ་བརྟེན་ན་བདེ་ཆེན་གྱི་
ཡེ་ཤེས་རྒྱས་པར་བྱེད་ནུས་པའི་དགོས་པ་ཁྱད་པར་ཅན་དང་ལྡན་པའི་གང་ཟག་ཁྱད་པར་བའི་
དབང་དུ་བྱས་པ་ཡིན་གྱི། བདེ་ཆེན་ཡེ་ཤེས་ཀྱིས་བསྐྱེད་པའི་ཕྱོགས་ནའང་མེད་ཀྱང་སྲིད་
པས་འཇུག་པའི་སྔགས་པ་རབ་བྱུང་གི་རྟགས་ཅན་རྣམས་ཀྱིས་མྱོས་པར་འགྱུར་པའི་བཏུང་བ་
མངོན་གྱུར་དུ་སྤྱོད་པ་ལ་ནི། བསྟན་པ་ལ་གནོད་པའི་དགག་བྱ་ཆེས་ཆེ་བ་ཡིན་ནོ། །
རྒྱ་གར་གྲུབ་ཆེན་ཕལ་ཆེར་གྱིས་ཆང་དངོས་སུ་བསྟེན་པ་དག་ནི། དངོས་ཀྱི་རིག་མ་
བསྟེན་པ་དག་ལ་ཉེས་བ་འབྱུང་བའི་གནས་སྐབས་དག་ལས་ཀྱང་རིང་དུ་འདས་ནས། ཐ་
མལ་གྱི་སྣང་ཞེན་མཉམ་རྗེས་ཐམས་ཅད་དུ་རིམ་གཉིས་ཀྱི་ཏིང་ངེ་འཛིན་གྱི་ཟིལ་གྱིས་གནོན་
ནུས་པ་སྤྱོད་པ་སྤྱད་རན་པ་དག་དང་སྤྱད་ཟིན་པ་དག་གིས། རབ་བྱུང་གི་རྟགས་སྤངས་ཏེ།
རྣལ་འབྱོར་བའི་གཟུགས་ཀྱིས་དངོས་སུ་ཆང་དང་རིག་མ་བསྟེན་ཅིང༌། དེ་འདྲ་བ་མ་དག་པ་
ཐམས་ཅད་རྫུ་འཕྲུལ་གྱི་སྟོབས་ཀྱིས་དངོས་སུ་འདུལ་བར་བྱེད་ནུས་པ་དག་གིས་ཀུན་སྤྱོད་གྱི།
ད་ལྟ་ཆགས་སྡང་མངོན་གྱུར་མགོ་མ་ནོན་པར་ཡོད་ཅིང་། ཐ་མལ་སྣང་ཞེན་དག་དང་ཁྱད་
པར་མེད་པར་ཡོད་བཞིན་དུ་གྲུབ་ཆེན་དག་གི་ཀུན་སྤྱོད་ལྟར་འཆོས་པ་ནི། རྨ་བྱས་དུག་ཟ་བ་
ལ་ཁྭ་ཏས་ལད་མོ་བྱེད་པ་ལྟར། མི་ཟད་པའི་རྫུན་ཆེན་པོས་འཇིག་རྟེན་བསླུ་ཞིང་བསྟན་པ་
ཉམས་པར་བྱེད་པའི་སྒོ་ནས་འཇིག་རྟེན་ཕ་རོལ་བཏང་བའི་ཆོས་ལོག་ཡིན་པར་ཤེས་པར་
བྱའོ། །དེས་ན་རང་དང་རང་གི་སློབ་མ་རྣམས་གཙོ་བྱས་པའི་ཆོས་བ་འཇིག་རྟེན་པ་ཐམས་
ཅད་ཀྱིས་སྨྱོ་ཆུ་དུག་ཆུ་བརླག་ཕུང་ཆུ་མྱོས་འགྱུར་གྱི་ཆང་འདི་དུག་བཞིན་དུ་བལྟས་ནས་རྒྱང་
རིང་དུ་དོར་པར་བགྱིའོ། །
སྨྲས་པ།
སྙིགས་མའི་དུས་འདིར་བག་མེད་སྤྱོད་པ་མང་། །
དེ་ཡིས་བག་ཡོད་བསླབ་པ་འཇིག་པར་བྱེད། ། །
བདུད་ཀྱིས་བྱིན་རླབས་སྐྱོན་ལ་ཡོན་ཏན་བཟུང་། །
ཕན་པའི་ངག་ལ་བདེན་པར་འཛིན་པ་དཀོན། ། །
དེས་ན་འདི་འདྲས་གཞན་ལ་ཕན་དཀའ་ཡང་། །
དམ་པ་རྣམས་ཀྱི་གསུང་བཞིན་བྲིས་པའི་མཐུས། །
ཆང་འཐུང་སྐྱེ་བོ་ངན་འགྲོའི་ལམ་ལས་བཟློག །
ཐར་བའི་དགའ་ཚལ་མཆོག་ཏུ་འཁྲིད་ནུས་ཤོག །
- 240 -

རྩོམ་སྒྲིག་པ། གསང་སྔགས་ཐེག་མཆོག་རྡོ་རྗེ།
མདུན་ཤོག་ཇུས་འགོད་པ། ཏན་ཉེལ་གཟེ་རྒོའུ་ནེའུ་སི།
ཡིག་གཏག་མཁན། ཚེ་རིང་ཀླུ་མོ། བདེ་སྐྱིད་མཚོ།།
རེབ་གོང་གསེར་མོ་ལྗོངས་ཀྱི་ཆོས་སྲིད་ལོ་རྒྱུས་མདོར་བསྟན།
གླིང་རྒྱ་བ་བླ་མ་ཚེ་རིང་གིས་བརྩམས།
ཞང་ཀང་གྱི་ལིང་དཔེ་སྐྲུན་ཚད་ཡོད་ཀུང་ཟིས་བསྐྲུན་ཞིང་བཀྲམ།
དེབ་ཚད་ཧོ་སྨི། ༧༨༧X ༡༠༩༢ ༡/༡༦. པར་ཤོག ༡༥. ༧༥
༢༠༠༢ ལོའི་ཟླ༦པར་པར་གཞི་དང་པོ་བསྒྲིགས།
༢༠༠༢ལོའི་ཟླ༦པར་པར་ཐེངས་དང་པོ་བཏབ།
དཔར་གྲངས། ༡ - -༢༠༠༠
ISBN༩༦༢ - ༩༥༠ - ༣༠༡ - X/ D. ༩༩༢ ° ༦
དེབ་རེར་སྒོར་ ༡༦

编辑:桑俄特却合岛尔基
封面设计:丹尼塞格尼斯
文字录入: 才让李毛代吉措
腊玛才让文集
香港天马图书有限公司出版发行
TIM MA BOOK COMPANY LIMI
开本 787×10921 /16 15.75 印
2002年6月第1版 2002年6月第1:
印数 :1 - 2000
ISBN962- 450 - 301 -X/D. 44
定价 : 16 元

责任编辑 : 桑俄特却合道尔基
封面设计: 丹尼塞格尼斯
电脑排版 , 才让勒姆代吉措
1 W 962-450 - 301-X
ISBN 962-450_ 371-K/1.44206
978962450301
定价: 16.00元

